112. Ой у полі, в полі (ОК-ХК-15)

1. Ой у полі, в полі 
Віросла ялина.
Там пречистая Марія 
Породила Сина.*
* Другу половину кожної строфи співають двічі. (Л. Є.)

2. А як породила, 
Стала повивати:
– Люлі, люлі, мій Синочку, 
А я ляжу спати.
3. – Мамцю, моя мамцю, 
Зажди хоть годину,
А я піду аж до раю 
Прінесу перину. 
4. – Ой Сину ж мій, Сину, 
Шо ж це ти вже робиш,
Ше немає дві години, 
А Ти вже говориш. 

5. Ой у полі, в полі 
Віросла ялина,
Там пастушки стадо пасли, 
Прийшла їм новіна. 
6. Злетів ангел Божий 
З високого неба
Та й приніс їм чашу вина 
Якого їм треба. 
7. – Не бійтесь, пастушки, 
Бо ж це Божа сила.
Бо ж це вино од Їсуса, 
Од Божого сина. 
8. Ой у полі, в полі 
Виросла ялина,
Там пречистая Марія 
Породила Сина.

