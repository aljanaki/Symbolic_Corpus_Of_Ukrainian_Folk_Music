111. Ой у полі, в полі (ОК-ХК-15)

1. Ой у полі, в полі 
Виросла ялина.
Там Пречиста, 
Чиста Діва-мати 
Породила сина.*
* Другу половину кожної строфи співають двічі. (Л. Є.)

2. А як породила, 
Сіла спочивати:
– Люлі, люлі, 
Мій Синочку, 
А я ляжу спати. 
3. – Мамцю моя, 
                     мамцю, 
Зажди хоть годину.
А Я піду аж до раю, 
Принесу перину.
4. Сину мій же, Сину, 
Що це ти вже робиш,
Ще немає дві години, 
А Ти вже говориш.
5. – Мамцю моя, 
                        мамцю,
На те Я вродився,
Сотворив же небо,
Я не народився.
6. Ой у полі, в полі 
Виросла ялина,
Там пастушки 
Стадо пасли, 
Прийшла їм новина.
7. Злетів ангел Божий 
З високого неба,
Та й приніс їм чашу  
Якого їм треба.
8. Ой не бійтесь, 
               пастушочки, 
Бо то Божа сила.
Бо це вино од Ісуса, 
Од Божого Сина.
9. Ой у полі, в полі 
Віросла ялина.
Там Пречиста, 
Чиста Діва-мати 
Породила сина.
