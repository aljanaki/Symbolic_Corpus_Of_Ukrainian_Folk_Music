
360. Ой у полі криниця (ОР-В5-25 [ОР-В3])
Коровай печеться, а жінки тим часом вечеряють. Повечерявши, дякують господарам за хліб,
за сіль, за вгощення.
Помірно
1. Ой у полі криниця,
Коло криниці травиця.
Ой там орли 
Та воду пили,
Коровайниці
Мед-вино пили,
За вечерю дякували. 

2. – А що були за столи?
– Столи були тисові.
Наперед мого
Поклонітеся
І подякуйте
Свату й сванечці,
І його дочці,
І кухарочці
За хліба положення,
За солі поставлення,
За добре вгощення.
