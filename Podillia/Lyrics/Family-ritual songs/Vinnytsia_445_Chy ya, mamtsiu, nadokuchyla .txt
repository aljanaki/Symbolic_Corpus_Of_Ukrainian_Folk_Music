
445. Чи я, мамцю, надокучила (ОР-В4-09)
80 Помірно
1. – Чи я, мамцю, надокучила?
Чи ж я тобі надокучила,
Шо по твому подвір’ї ходила?

2. – Не ти, доню, надокучила, (2)
Накучили подружечки твої.

3. Під віконце підбігаючи, (2)
На вулицю викликаючи.

4. – Чекай, мамцю, до 
                          неділеньки(і), (2)
Не побачиш ані дівоньки.
1
5. Чекай, мамцю, аж до 
                                      другої, (2)
Не побачиш ані одної.

6. Будуть іти, ворота минати, (2)
Тобі будуть жалю завдавати.

7. А ти сядеш край 
                            віконе(и)чка, (2)
Чи не вийде моя донечка?

8. Будуть іти, ті вінки плести, (2)
Через твоє подвір’ячко нести.
