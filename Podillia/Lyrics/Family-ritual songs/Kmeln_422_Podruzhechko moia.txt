422. Подружечко моя (ОР-В7-07а)
192
1. Подружечко моя,
Розпрощаїмося,
Ми вже на гулянню
Не здибаїмося.
2. Ой хоть здибаємсі,
То не дівчиною,
Буду я плакати
За тобою.
3. Підем, подружечко,
Тею улицею,
Лучче дівчиною,
Як молодицею.
4. Ніхто тебе* не зіб’є,
Ніхто ті не злає,
Кужден тебе хлопець
За дівчину має.
5. Кужден тебе хлопець
За дівчину має,
Іде на музики,
З тубою гуляє.
6. Подружечко моя,
Розпрощаїмося,
Ми вже на гулянню
Не здибаїмося.
7. Ой хоть здибаємся,
То не дівчиною,
Буду я плакати
Завше за тобою.
8. Згадай-но, подружечко,
Як ми собі жили,
Горіха зернятком
Ми ся поділили.
9. Згадай-но, подружечко,
Як то було зразу,
А ми шили-вишивали
Коло перелазу. 

* Мабуть, "ті". (Л. Є.)  
** Співачка тут не витримує повністю чвертку, звучить як вісімка. (З. В.)
