513. Віддаєш ти мене, мамцю (ОР-В6-12)
80 Помірно
1. – Віддаєш ти мене, мамцю,
Далеко за ліс,
Прикуй мені соловейка
До задніх коліс.
2. Шоб він мені раненько
Щебетав,
Шоб він мене молоденьку
Рано пробуджав.
3. – Ой є в тебе, моя доню,
Свикруха твоя,
Нихай тебе розбужає
Так, як я.
4. Ой свекруха чи збуде,
Чи не збуде,
А піде же по сусідах
Та й осуде:
5. – Ой сонлива та й дрімлива
Невістка моя,
Ой не встане так зараня
Та, як я.
6. Шоб я її не збудила,
То б ни встала,
Шоб я її не зварила,
То б не з(з)іла.

