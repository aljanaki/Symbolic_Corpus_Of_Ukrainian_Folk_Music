437. Ой підходить та година (Поховальна)

1. Ой підходить та година, (2)
Прощається вся родина.

2. Ходять діти і сумуют, (2)
І до гробу не готуют.

3. Ой ви, діти, не сумуйте, (2)
Но до гробу всьо й готуйте.

4. Прошу я вас, потрудіться, (2)
Упокой душі моліться.

5. І не плачте ви за мною, (2)
Не беру я ніц з собою.

6. Тильо биру штири дошки, (2)
Під головку стружки втовшки.

7. Як будете нараджати, (2)
Не забудьте гроші дати.

8. Бо там мені гроші треба, (2)
Піде душа аж до неба.

