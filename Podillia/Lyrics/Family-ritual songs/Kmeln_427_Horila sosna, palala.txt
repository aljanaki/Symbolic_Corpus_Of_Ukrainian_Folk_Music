427. Горіла сосна, палала (ОР-В7-09)

1. Горіла сосна, палала,
|: Горіла сосна, палала,
Під ней дівчина. стояла. (2) :|

2. Під ней дівчина стояла,
|: Під ней дівчина стояла,
Русяву косу чесала. (2) :|

3. – Ой коси, коси, ви мої,
|: Ой коси, коси, ви мої,
Довго служили ви мені. (2) :|

4. Більше служить не будете,
|: Більше служить не будете,
Під білий велян підете. (2) :|

5. Під білий велян з кінцями,
|: Під білий велян з кінцями,
Більш не підете з хлопцями. (2) :|

6. Під білий велян з хусткою, 
|: Під білий велян з хусткою,  
Більш не піду я з дружкою. (2) :|

7. Під білий велян з квітками,  
|: Під білий велян з квітками,  
Більш не піду я з дівками. (2) :|

8. Горіла сосна, горів пень, 
|: Горіла сосна, горів пень, 
Грайте, музики, цілий день, (2) :|

9. Горіла сосна ще й гілля, 
|: Горіла сосна ще й гілля, 
Грайте, музики, весілля. (2) :|

