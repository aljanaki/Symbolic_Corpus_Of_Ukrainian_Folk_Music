425. А я своїй матінці (ОР-В7-17)
Помірно
1. А я своїй матінці
Ще й не кланялась.
Кланяюсь тобі, мамо,
Що будила мене рано,
А тепер, а тепер не будеш.

2. А я свому татові
Ще й не кланялась.
Кланяюсь тобі, тато,
Що давав грошей багато,
А тепер, а тепер не будеш.

3. А я своїй сестронці
Ще й не кланялась.
Кланяюсь тобі, сестро,
Що навчила косу плести,
А тепер, а тепер не будеш.

4. А я свому братові
Ще й не кланялась.
Кланяюсь тобі, брате,
Що приводив хлопців в хату,
А тепер, а тепер не будеш.

5. Я своїм порогам
Ще й не кланялась.
Кланяюсь вам, пороги,
Оббивали мені ноги,
А тепер, а тепер не будете.

6. Я своїм воротонькам
Ще й не кланялась.
Кланяюсь вам, ворота,
Що стояла хлопців рота,
А тепер, а тепер не будуть.

7. Я своїм сусідонькам
Ще й не кланялась.
Кланяюсь вам, сусіди,
Що судили мене всюди,
А тепер, а тепер не будете.

