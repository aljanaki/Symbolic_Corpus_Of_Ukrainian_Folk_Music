
510. Думай, Ганнусю, думай (ОР-В7-01+ОР-В1-11)
1. Думай, Ганнусю, думай, (2)
Чи перепли(е)веш Дунай?
2. Чи перепли(і)веш всі ріки (2)
До свикрухи навіки?
3. Ой там тобі горе буде, (2)
Снідан(н)ячка не буде.
4. Вечера опівночі, (2)
...
5. Поміла, попратала, (2)
Та сіла, заплакала.
6. Якби мати цеє знала, (2)
Вечерю передала.
7. Не місяцьом, то зорою, (2)
Не братіком, то сестрою.
8. Не місяцьом яснесеньким, (2)
Братіком ріднесеньким.

На цю ж  мел.:

1. Біжи, мати, до комори, (2)
З скриньою поговори.
2. Та й принеси се(и)рпаночку (2)
На доччину головочку.
3.  Біжи, мати, до комори, (2)
З скриньою не говори.
4. Та й бери се(и)рпаночку (2)
На доччину головочку.
70 Повільно
На цю ж  мел.:

1. Вечи(і)рня зора(я) зійшла, (2)
Гануся з села прийшла.
2. По подвірьячку ходе, (2)
До явора говоре:
3. – Ой яворе, яворочку, (2)
Розві(и)йся зелененько.
4. Розві(и)йся зелененько, (2)
Розвесели серденько.
5. Бо (й) воно то засмучане, (2)
Відколи заручане.
6. Заручи(і)ла мене ненька, (2)
Як я була маленька.
7. Заручити, заручила, (2)
Робити не навчила.
8. Навчат мене чужі люди, (2)
Жаль тобі, ненько, буде.
9. Навчит мене гутіночка, (2)
Їванова матіночка.
10. Навчат мене ще й зовиці, (2)
Їіванові сестриці.
11. Навчат мене чужі люди, (2)
Жаль тобі, ненько, буде. 
