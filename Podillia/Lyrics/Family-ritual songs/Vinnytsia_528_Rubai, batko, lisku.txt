528. Рубай, батько, ліску (ОР-В9-04а)

Рубай, батько, ліску, (2)
Ведем ти невістку,
А лісочка зеленесенька,
Невісточка молодесенька.

На цю ж мел.:

Йа ми сюди та й не думали, (2)
Самі коні та й заїхали,
Стежкою, дорогою
За нашою молодою.
       *       *       *
А в нашого свата (2)
Солом’яна хата,
[Не бійся] пустити,
Щоб не розвалити.
       *       *       *
Місяцю рогатий, (2)
Дороги не знати,
Бідна наша головонька,
Де ми будем ночувати?
Де ми будем ночувати, (2)
Що ми будем вечеряти?
Наша мати не палила,
Вечеряти не варила.
