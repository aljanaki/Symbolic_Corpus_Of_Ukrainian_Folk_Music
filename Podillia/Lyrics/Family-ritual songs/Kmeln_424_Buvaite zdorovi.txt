424. Бувайте здорові (ОР-В7-17)

1. Бувайте здорові,
Мої мамуненьку,
Чи я вам не варила
Обіду раненько?
2. Чи обіду не варила,
Чи хліба не спікла?
Що я вам, мамуненько,
Так дуже допікла?
3. Бувайте здорові,
Святиї образи,
Я ж вас обтирала
На тиждень три рази.
4. Бувайте здорові,
Ясниє віконця,
Я вас обтирала
Все до схода сонця.
5. Бувайте здорові,
Дубовиї столи,
Де пили і їли
Мої кавальори.
6. Бувайте здорові,
Соснові пороги,
Ой де проходили
Мої білі ноги.
7. Бувай же здорова,
Жовтая земленько,
Я ж тебе мастила
В суботу раненько.
