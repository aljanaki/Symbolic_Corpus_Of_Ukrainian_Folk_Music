
536. Ой Боже мій, Боже (Поховальна)
90 Помірно
1. Ой Боже мій, Боже,
Який Ти світливий,
Як хочеться жити мені,
А смерть забирає
І треба вмирати,
Лежати в сирії землі.
2. Ой Боже мій, Боже,
З великого неба,
Візьми грішну душу мою,
Візьми мою душу
До Себе на небо,
А тіло в сирую землю.
3. Насипте на мені
Високу могилу,
Травою вона заросте,
Посадіть на мені
Червону калину,
Весною вона зацвіте.
4. То будуть до мене 
Пташки прилітати,
Будуть щебетати мені,
А я не почую,
Бо буду лежати
В глибокій сирії землі.
5. Могила гли(і)бока,
Хатина маленька
І в неї віконця нема,
А я в тій хатині
Лежу одинока
Нікого зі мною нема.
6. Колись мої ножки
По світі ходили,
О Боже, який то був час,
Колись мої ручки
Так тяжко робили,
Тепер же на грудях лежать.
7. Прощайте, родниї,
Друззя дорогії,
Я більше до вас не прийду,
Мене провожайте 
До вічного дому,
Там буду я вічно лежать.
