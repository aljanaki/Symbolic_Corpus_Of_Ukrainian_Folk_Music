
522. Гей, собирайся (ОР-В7-20)
80 Помірно
1. – Гей, собирайся, 
Кохання моє,
Ніц не поможе плакання твоє.
Стоять коні у порозі,
І плач тобі не поможе,
Ти миленька моя. (2)
2. – Зажди, зажди, милий,
Хоч півтора дня,
Я ще свому батькові не дякувала.
Ой дякую тобі, батько,
Шо ходила в тебе гладко,
А тепер не буду. (2)
3. Зажди, зажди, милий,
Хоч півтора дня,
Я ще своїй неньці не дякувала.
Ой дякую тобі, ненько,
Шо ходила хорошенько,
А тепер не буду. (2)
4. Зажди, зажди, милий,
Хоч півтора дня,
Я ще свому братові не дякувала.
Ой дякую тобі, брате,
Шо водив хлопців до хати,
А тепер не буду. (2)
5. Зажди, зажди, ми(і)лий,
Хоч півтора дня,
Я ще своїм сестрам не дякувала.
Ой дякую вам, сестриці,
Шо ходили вечорниці,
А тепер не будуть. (2)
6. Зажди, зажди, милий,
Хоч півтора дня,
Я ще своїм порогам не дякувала.
Ой дякую вам, пороги,
Шо збивали хлопці ноги,
А тепер не будуть. (2)
7. Зажди, зажди, милий,
Хоч півтора дня,
Я ще своїм воротам не дякувала.
Ой дякую вам, ворота,
Шо стояла хлопців рота,
А тепер не будуть. (2)
