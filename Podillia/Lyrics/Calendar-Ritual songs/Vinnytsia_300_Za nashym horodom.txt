
300. За нашим городом (ОК-КВ-01)
1. За нашим городом
Три місяці ясни(і)х.
Приспів:
Дерево, клен-дерево
Дрібне ще й зелене,
Стелиться горіши(і)на,
Дрібна ще й зелена.*
2. Перший місяць ясний –
Да то Іван красний.
3. Другий місяць ясний –
Да то Йван прекрасний.
4. Третій місяць ясний – 
А то Петро красний.
5. За нашим городом
Три зіронькі ясних.
* Цей приспів звучить за кожною строфою пісні. (Л. Є.)
6. Перша зірка ясна –
Йа та Ганя красна.
7. Друга зірка ясна –
Йа то Галя красна.
8. Третя зірка ясна –
Йа та Люба красна.
9. Та я борщ зварила,
Усім догодила.
10. Дрова догорають
Да борщ закіпає.
11. Покі борщ зварила,
Свиня кісто зіла.
80 Помірно

