308. У нашого господаря (ОК-Ж4-01)
Помірно
№ 4
1. У нашого господаря 
Срібний пас,
Ой вийди, господаре, 
Проти нас.

2. Ой вийди, господаре, 
Проти нас,
Та винеси по рублику 
Та й для нас.

3. Хоч рублика, не рублика, 
Або три,
Бо ми в тебе женчики 
Молоді.
№ 5
1. Господиня по садочку 
Ходила,
Червоную калиноньку 
Ломила.

2. Червоную калиноньку 
Ломила,
Господарю в головоньку 
Стелила.

3. Ой спи, ой спи, господаре, 
Доволі,
А вже твоя пшениченька 
В стодолі.

4. Ой в стодолі, не в стодолі, 
В копоньках,
А за того уже буде 
В скиртоньках.

