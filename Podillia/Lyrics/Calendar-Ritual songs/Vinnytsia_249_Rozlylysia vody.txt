249. Розлилися води (ОК-ВТ-15)

1. Розлилися води
На чотири броди,
Гей, дівки, весна красна,
Зілля зелененьке!

2. На першому броді
Зозуленька кує.

3. Зозуленька кує,
Бо літечко чує.

4. На другому броді
Соловей співає,

5. Соловей співає – 
Садки розвиває.

6. На третьому броді
Сопілочка грає.

7. На четвертому броді
Дівка косу чесала.

8. Дівка косу чесала,
Красну стрічку вплітала.

9. Одягла віночок,
Почала таночок.

10. Сопілочка грає –
На танець скликає.



