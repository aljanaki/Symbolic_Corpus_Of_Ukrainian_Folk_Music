277. Малая нічка на Івана (ОК-КП+ОК-КВ-10, 07)

1. – Малая нічка на Івана,
Де ж ти, Галюню, ночувала?

2. – Я ночувала в Городищі,
Я вечеряла рибу в борщі.

3. Ой там дівчата любовії
Роблять рушнички шовковії.

4. А перетички з китаєчки,
Бо вони, як ті панночки.

№ 16
1. Ой в Городищах дощі ідуть,
А в Шепетівці річки течуть.

2. Сходьтесь ви, люди, дивитися,
Буде Іванко женитися.

3. Ой буде брати паняночку,
Молоду Галю за жіночку.

№ 17
1. – Ой чи ти, хлопче, збивсь з дороги,
Що ти шукаєш свої воли?

2. Ой твої воли за горами,
Пішла Галюня з москалями.

3. Ой твої воли за копцями,
Пішла Галюня за хлопцями.

№ 18
1. Ой на городі крокіс поріс,
Забрав чорт хлопців та й в ліс поніс.

2. Ой на городі крокосиця,
Забрав чорт хлопців та й носиться.

3. Ой нехай носить, нехай знають,
Нехай Купайла не ламають.

№ 19
1. Ой на городі лопух, лопух,
У наших хлопців живіт попух.

2. Ой нехай пухне, нехай знають,
Нехай Купайла не ламають.

3. Наше Купайла з гіллячками,
А наші хлопці з болячками.

4. Наше Купайло до місяця,
Нехай всі хлопці повісяться.

5. Наше Купайло до зіроньки,
У нас хороші всі дівоньки.

№ 20
1. У нашім Купайлі вогонь горить,
А нашим хлопцям живіт болить.

2. Наше Купайло не простеє,
А в наших хлопців короста є.

3. Молода Галя так журіться,
Що її Іванко так чухається. 

№ 21
1. Скакала жабка над гречкою,
Біжить Іванко з гнуздечкою:

2. – Ой пожди, жабко, загнуздаю,
Свою Галюню відвідаю.

№ 22
1. Ой на городі крокосиця,
Забрав чорт хлопців та й носиться.

2. Біжать дівчата та: – Гай, гай, гай!
А ти нам хлопців віддай, віддай.

3. Забери дідів-підбічників,
Віддай нам хлопців робітничків!

№ 23
1. – Ой на городі крокіс поріс,
Чом ти, Іванко, більший не ріс?

2. – Ой який виріс, такий буду,
Люблю Галюню, не забуду.

