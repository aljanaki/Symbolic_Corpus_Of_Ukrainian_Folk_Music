393. Котився вінок з лану (ОК-Ж3-04)
[Помірно]
1. Котився вінок з лану (2)
Аж під колгоспну браму.

2. Світили нам зірниці (2)
Дожинати пшениці.

3. Іще будуть світити, (2)
Як будемо возити.

4. Нема голови вдома, (2)
Поїхав до Тиврова

5. Коника продавати, (2)
Явора купувати.

6. Явора купувати (2)
Скирти підпирати.
7. Щоб скирти не хилилися, (2)
Щоб люди не журилися.

8. В голови жінка пишна, (2)
Проти женчиків вийшла,

9. Ключами й позвонила, (2)
Женчиків запросила.

10. – Живо, женчики, живо, (2)
Буде горілка й пиво.

11. Озерянська бригада робоча, (2)
Зробила з стерні клоччя,

12. А сащанська лінива, (2)
Стоїть незжата нива.

