226. А в кривого танця (ОК-ВТ-07)
[Помірно]
1. А в кривого танця
Та не виведем кінця.

2. Треба його та виводити,
Кінець йому та знаходити.

3. Ой вінче ж мій, вінче,
Ти хрестастий барвінче!

4. А я тебе звела, сплела
Та ще вчора звечора!

5. Повішала на дерені,
Та на тому терені.

6. На злотім кілочку,
На шовковім шнурочку.
7. А моя ненька взяла
Та нелюбому дала. 

8. Коли б я та знала,
Була б його розірвала.

9. Була б його розірвала,
Під ніженьки підтоптала.

10. Маленькими ніженьками,
Чорненькими чобітками.

11. Чорненькими чобітками,
Золотими підковками.
Співають дівчата цю веснянку і на Великдень коло церкви. Забивають 3 кілочки так, щоби можна
було провести прямі лінії від одного до другого, які б утворювали трикутник, і, взявшись за руки 
ланцюжком ходять поміж кілочки таким чином: йдуть від першого кілочка до другого, обминають
його з середини, обходять кругом, заходять у середину і йдуть до третього, обминають його зовні, 
теж обходять його кругом, заходять у середину і повертаються знов до другого, але обходять його 
уже зовні, йдуть до першого і проходять на місце, звідки вийшли. Ходячи круг кілочків, утворю-
ють таку фігуру:       Зап. 1927 р. Середович М. у с. Медвідка Вінницького р-ну Вінницької обл. – 
ІМФЕ. ф. 6-4, од. зб. 160, арк. 15 (31), № 15.
*  *
  *
