365. У ліску на кленку (ОК-ПК-06)

1. У ліску на кленку
Повішена колисонька, гей, на шнурку.
2. Ой у тії колисоньці голубець,
Колисався Колюня, гей, молодець.
3. – Колишіте мене, браття, високо,
А щоб було видати, гей, далеко.
4. А десь моя тещенька мед-горівку п’є,
А десь моя Маруся, гей, квітки рве.
5. Ой вирвала квітоньку ще й руту,
Не сідай же на посаг, гей, та й хутко.
6. Нехай тая квітонька зів’яне,
Нехай моя Маруся, гей, гуляє.