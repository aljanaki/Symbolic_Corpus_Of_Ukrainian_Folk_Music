237. Ти, вулице, ти широкая (ОК-ВТ-09)
[Швидко]
1. – Ти, вулице, ти широкая,
Чому трава не зеленая?
– Як мені зеленою бути,
Ой як мене гуси ззіли.
Як мене гуси ззіли,
А дівчата притоптали (2)
Червоними чобітками, (2)
Золотими підківками.
2. – Ти, улице, ти широкая,
Чому трава не зеленая?
– Як мені зеленою бути,

Як мене качки ззіли, (2)
Молодиці притоптали (2)
Чорними чобітками, (2)
Срібними підківками.
3. – Ти, улице, ти широкая,
Чому трава не зеленая?
– Як мені зеленою бути,
Як мене свині ззіли, (2)
А парубки притоптали (2)
Постолами та вергунами, (2)
Сукняними та онучами.
