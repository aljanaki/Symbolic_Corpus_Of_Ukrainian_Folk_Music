238. Ти, вулиця, ти вузенькая (ОК-ВТ-09)

1. – Ти, вулиця, ти вузенькая,
Ти, травиця зелененькая. (2)

2. – Ой як мені не зеленій бути,
Як мене гуси скубли. (2)

3. Як мене гуси скубли,
А дівчата походили. (2)

4. Чорненькими чобіточками,
Золотими підківочками. (2)

5. – Ти, вулиця, ти широкая,
Ти, травиця, ти покльоклая. (2)

6. – Ой як мені не жовтій бути,
Як мене свині зрили. (2)

7. Як мене свині зрили,
А хлопчури походили. (2)

8. Чоботами, чоботищами,
Пазурами, пазурищами. (2)

На цю ж мел.:

1. А кривого танця
Та й не вивести кінця. (2)

2. Треба його та й виводити, 
Кінець йому та й знаходити.


На цю ж мел.:

1. А довгої лози
Пасли дівки кози. (2)
2. Молодиці свині,
Шоб були господині. (2)

3. А парубкі – вівці,
Щоб ни були вдівці. (2)

4. Чоловікі – воли,
Щоб були господарі. (2)

