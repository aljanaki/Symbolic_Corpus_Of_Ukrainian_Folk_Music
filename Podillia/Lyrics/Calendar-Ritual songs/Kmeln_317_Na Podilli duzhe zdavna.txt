
317. На Поділлі дуже здавна (ОК-Ж-сучасна)
                     (Подільський коровай)
[Не швидко]
1. На Поділлі дуже здавна
Є традиція в нас славна:
Всяке свято зустрічаєм
Із рум’яним короваєм.
Білий, білий, яснолиций
Із дорідної пшениці,
І солодкий, і масний,
Ще й до того запашний.
2. Чи в оказію, чи в свято
Всяких страв ц нас багато
В кожній хаті на столі, –
В нас достатки немалі.
Та у центрі, як годиться,
Мов той місяць яснолиций,
І квтучий, наче май, –
Наш розкішний коровай.
3. Чи гостей ми зустрічаєм,
Чи в дорогу проводжаєм,
Коровай наш "начеку", –
На вишитім рушнику.
Білий, білий, яснолиций
Із дорідної пшениці,
І солодкий, і масний,
Ще й до того запашний.
4. В ньому – слава наша й сила,
Його [працею] зростили.
У пошані його маєм
І всіх чесних наділяєм.
Хай здобуток трударя
Серця наші звеселя,
Хай славиться з краю в край
На Подільський коровай!
