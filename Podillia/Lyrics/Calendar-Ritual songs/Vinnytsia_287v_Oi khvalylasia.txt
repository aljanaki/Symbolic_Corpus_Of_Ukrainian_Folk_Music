287. Ой хвалилася (ОК-ВЩ-01)

1. Ой хвалилася 
В лузі тополя.
Ой дай, Боже!* 
2. Ой що я вгору
Тонка, висока,
3. Ой що я в корін(ь) 
Дуже глибока,
4. Ой що я листом,
Листом широка.
5. Ой обізвався 
Буйний вітронько:
6. – Ой не хвалися, 
Моя тополе,
7. Ой бо як же я 
Вітром повію,
8. Твій лист широкий 
З тебе обірву,
9. Ой верх високий 
Зовсім зломаю,
10. А тонкий корінь 
З землі виважу.
11. Ой хвалилася 
Наша дівчина,
12. Ой що я ростом, 
Ростом висока,
13. У мене личко, 
Так як яблучко,
14. У мене брови, 
Так як шнурочок,
15. У мене очі, 
Так як терночок,
16. У мене коса 
Аж до пояса.
17. Ой обізвався 
Гречний парубок:
18. – Ой не хвалися, 
Красна дівчина,
19. Ой як я тебе 
За себе (г)возьму,
20. Довгую косу
Тобі обірву.
21. Брови чорнії
Та й полиняють,
22. Карії очі,
Очі виплачеш.
23. Від цього слова
Будьте здорові,
24. Діждавшись цих свят,
Святкуй здоровий.
25. Ой святкуй, святкуй
Та й не журися,
26. Прийдуть м’ясниці
Та й оженися.
27. Й(а) в городечку
Запашне зілля,
28. Будеш просити
Нас на весілля.
Добривечір!

