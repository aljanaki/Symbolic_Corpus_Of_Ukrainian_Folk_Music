394. Котився вінок з лану (ОК-Ж3-04)

1. Котився вінок з лану, (2)
Дорогою сухою.
2. Дорогою сухою (2)
До пана, до покою.
3. А наша пані пишна (2)
До покою вийшла.
4. Ключами задзвонила (2)
Ще й Богу помолила:
5. – Слава Тобі, Богоньку, (2)
За Твою погодоньку.
6. Озимину зібрали, (2)
Ярину надпочали.

*       *       *
1. Світили нам зірниці, – (2)
Дожинали пшениці.
2. Ой ще будуть світити, (2)
Як будемо возити.
3. Нема пана вдома, – (2)
Поїхав до Тиврова
4. Явора купувати (2)
Скирти підпирати.