204. Котилася куба (ОК-ВТ)

1. Котилася куба
З гори під гору,
Гей, гей, гей, гей,
З гори під гору.
2. А з-під цеї гори
Під кам’яну.
3. А з-під кам’яної
Під би(і)стру ріку.
4. А з-під теї річці
Під яблоньки.
5. Туди наїхали
Донськи козаки
6. Та і поставали
Попід яблоньки.
7. Стали яблуньку рубати,
Стала яблунька падати.
8. А я молоденька
Стала плакати.
9. А я молоденька
По водицю йшла,
10. На правій рученьці
Перстень несла.
11. Мене козаки 
Пирийняли,
12. З правої рученьки
Перстень зняли.
13. А я молоденька
Йдучи, плачучи,
14. За старого діда
Замуж ідучи,
15. А на молодого
Поглядаючи.
16. – Ой ти, старий,
Старий старичок,
Тепер остається
Дурак-дурачок.
17. Твею головою
Каглу затикать,
18. Твею головою
Припік замітать.
