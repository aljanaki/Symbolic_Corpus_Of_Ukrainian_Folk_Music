284. Рано, рано (ОК-ВР-01)

1. Рано, рано
Спастушано,
Трава-зілля
Підкосяно.
2. Трава-зілля
Підкосяно 
Ше й в копеці
Позносяно.
3. Обізвалося
Троє зіллячок:
– Обполи мене,
Дівочко моя.
4. Рада б тебе 
Обполоти,
Стоїть нелюб 
Край ворота.
5. Кличе мене мати
З города до хати
Нелюбому
Постіль слати.
6. А я йому стелю
Шмоття невеселю,
Шоб йому було
Добре спати.
7. Під голови
Камєняча,
Йа й під боки 
Креміняча.
8. Йа й під п’яти
Солом’яні мати,
Шоб він не діждав
Звідси встати.
9. – Лежи, лежи,
Щоб ти не встав,
Щоб до мене 
Кращи(е)й пристав.
