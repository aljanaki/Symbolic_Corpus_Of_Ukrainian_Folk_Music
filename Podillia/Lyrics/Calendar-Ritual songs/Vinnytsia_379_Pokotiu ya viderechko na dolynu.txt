379. Покотю я відеречко на долину (ОК-ПК)

1. Покотю я відеречко на долину,
А коромисло закину.
2. Сама піду в своїй неньки питати,
Чи дозволить мені ненька гуляти.
3. – Не дозволю, моя доню, не дозволю,
Було тобі не стояти з водою.
4. – Ой не сама я стояла,
Та там той Іван коня пас.
5. Та там той Іван коня пас,
Там йому барвінок по пояс.
6. Там, де та Галя стояла,
То під нею руточка зів’яла.
7. Там, де та Галя сиділа,
То під нею руточка зацвіла.
