408. А в нашого голови жовтий пас (ОК-Ж4-01)
1
1. А в нашого голови жовтий пас,
Вийди, вийди, голово, проти нас. (2)

2. Вийди, вийди, голово, проти нас
Та винеси бочку меду, частуй нас. (2)

3. Та винеси бочку меду, дві пива,
Широкая нивонька втомила. (2)

4. Не так, не так нивонька, як снопи,
Що носила по чотири до копи. (2)

                  *     *     *
1. Обжинки, голово, обжинки,
Просить наша квіточка 
                                горілки. (2)

2.  Не так, не так квіточка, 
                                    як женці,
Хорошії женчики, молодці. (2)

3. Хорошії женчики, молодці,
Поскладали пшениченьку 
                                  у кіпці. (2)
