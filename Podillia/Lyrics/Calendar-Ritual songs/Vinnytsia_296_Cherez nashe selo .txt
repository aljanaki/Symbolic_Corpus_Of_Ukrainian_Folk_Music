
296. Через наше село (ОК-КВ-01)
[Помірно]
[Швидше]
1. Через наше село
Везуть клен-дерево,
Дерево, клен-дерево,
Дрібне зелененьке.*

2. А з того деревця
Будують дзвіницю.

3. А у тій дзвіниці
Три дзвоники гласних,

4. А в нашій Медвідці
Три парубки красних.

5. Перший дзвоник гласний –
Там той Іван красний.

6. Другий дзвоник гласний –
Там той Федір красний.
* Приспів виконують за кожною строфою пісні. (Л. Є.)
7. Третій дзвоник гласний –
Там той Василь красний.

8. Через наше село
Везуть клен-дерево.

9. А з того деревця
Будують церковцю.

10. А у тій церковці
Три свічечки ясних,

11. А в нашій Медвідці
Три дівоньки красних.

12. Перша свічка ясна –
Там та Зінька красна.

13. Друга свічка ясна –
Там та Настя красна.

14. Третя свічка ясна –
Там та Густя красна.

