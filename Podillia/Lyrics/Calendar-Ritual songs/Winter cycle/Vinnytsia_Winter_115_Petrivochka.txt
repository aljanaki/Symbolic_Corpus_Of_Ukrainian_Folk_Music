115. Петрівочка (ОК-ТМ-04)

Петрівочка,
Мала нічка,
Не виспалася
Маланочка.
Не виспалася
Маланочка.
Шовки пряла,
Кудрі чесала,
До батечка
Відсилала.
До батечка
Відсилала.
 Не мої шовки,
Не мої кудрі,
Не моя дочка
Маланочка.
Не моя дочка
Маланочка.
Шовки пряла,
Кудрі чесала,
До матінки
Відсилала.
До матінки
Відсилала.
Не мої шовки,
Не мої кудрі,
Не моя дочка
Маланочка.
Не моя дочка
Маланочка.
Шовки пряла,
Кудрі чесала,
До братчика
Відсилала.
До братчика
Відсилала.
 Не мої шовки,
Не мої кудрі,
Не моя сестра
Маланочка.
Не моя сестра
Маланочка.
Шовки пряла,
Кудрі чесала,
До милого
Посилала.
До милого
Посилала.
Ой мої шовки,
І мої кудрі,
Не моя мила
Маланочка.
Не моя мила
Маланочка.
Наша Маланка
Господиня
Веріт собі
Наробила.
Веріт собі
Наробила.
Веріт собі
Наробила,
Лавки, постелі
Застелила.
Лавки, постелі
Застелила.
Наша Маланка
Господиня
Обрусків собі
Наробила.
Обрусків собі
Наробила.
Обрусків собі
Наробила,
Тесові столи
Застелила.
Тесові столи
Застелила.
Тесові столи
Застелила,
Колядниченьків
Запросила.
Колядниченьків
Запросила.
Колядни-ченьків
Запросила,
Кварту горівки
Постановила.
Кварту горівки
Постановила.
Наша Маланка
Дністром плила,
Дністровую
Воду пила.
Дністровую
Воду пила.
На камені
Ноги мила,
Тонкий фартух
Замочила.
Тонкий фартух
Замочила.
Повій, вітре,
Крізь ворота,
Висуши фартух
Краще злота.
Висуши фартух
Краще злота.
Повій, вітре
Буйнесенький,
Висуши фартух
Тонесенький.
Висуши фартух
Тонесенький.
Повій, вітре,
Ось так, ось так,
Висуши фартух
Як мак, як мак.
Висуши фартух
Як мак, як мак.