102. Пане господару (ОК-ХЩ-03)
Пане господару,
Встань з постелі, не лежи,
Застеляй столи
Щонайкращім обрусом.
Застеляй столи
Щонайкращім обрусом,
Бо йде до тебе
Матір Божа з Сусом Христом.
Цілу нічку
Тиха вода стояла,
Там матір Божа
Суса Христа купала.
А скупавши,
В тонкі ризи сповила,
А сповивши,
В ясилечка вложила.
До схід сонця
Прилетіли три царі
Та й принесли
До Дитяті три дари(і).
А перший цар
Святим миром мирував,
А другій цар
Сусом Христом називав.
А другій цар
Сусом Христом називав,
А третій цар
Квіточкою дарував.
То не квітка,
То святеє Рожество,
Всьому світу,
Всьому миру радісно.