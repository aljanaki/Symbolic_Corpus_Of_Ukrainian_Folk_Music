72. Ой красна, красна (ОК-КЩ-10) 
Ой красна, красна
В лузі калина.
Ой дай, Боже!
А ще красніша
Батькова дочка.
Ой дай, Боже!
Батькова дочка,
Як паняночка.
Ой дай, Боже!
Гречная дівка,
Дівка Варвара.
Ой дай, Боже!
По двору ходит(ь),
Як місяць сходит(ь).
Ой дай, Боже!
В сінечки ввійшла,
Як зоря зійшла.
Ой дай, Боже!
В світлицю ввійшла,
Там пани сидять.
Ой дай, Боже!
Там пани сидят(ь),
Книжки читают(ь),
Ой дай, Боже!
Шапки здіймають,
Її питають:
Ой дай, Боже!
Чи ти царівна,
Чи королівна?
Ой дай, Боже!
 Я в батька дочка,
Дівка Варвара.
Ой дай, Боже!
Від цього слова
Будь же здорова.
Ой дай, Боже!
Будь же здорова,
Гречная дівко,
Ой дай, Боже!
Гречная дівко,
Дівко Варваро.
Ой дай, Боже!
Від цього слова
Будь же здорова,
Ой дай, Боже!
Діждавшись цих свят,
Святкуй здорова!
Ой дай, Боже!
Добривечір!