109. Попід небеса (ОК-ХК)
Попід небеса
Стежка лежала.
Щедрий вечір,
Святий Васи(е)ле!
Тою стежкою
Божа мати йшла.
Щедрий вечір,
Святий Васи(е)ле!
Божа мати йшла
До свого сина.
Щедрий вечір,
Святий Васи(е)ле!
До свого сина,
Сина Василя.
Щедрий вечір,
Святий Васи(е)ле!
Здибала вона
Аж три ангела.
Щедрий вечір,
Святий Васи(е)ле!
Питала вона
Про свого сина.
Щедрий вечір,
Святий Васи(е)ле!
А перший каже,
Що я й не чував.
Щедрий вечір,
Святий Васи(е)ле!
А другий каже,
Што я й не видав.
Щедрий вечір,
Святий Васи(е)ле!
А третій каже,
Що я в нього був.
Щедрий вечір,
Святий Васи(е)ле!
Що я в нього був,
За столом сидів.
Щедрий вечір,
Святий Васи(е)ле!
За столом сидів,
Мед-вино я пив.
Щедрий вечір,
Святий Васи(е)ле!
За столом сидів,
Три ради радив.
Щедрий вечір,
Святий Васи(е)ле!
А перша рада
Святе Рожество.
Щедрий вечір,
Святий Васи(е)ле!
А друга рада
Та на Василя.
Щедрий вечір,
Святий Васи(е)ле!
А третя рада
На Водохреще.
Щедрий вечір,
Святий Васи(е)ле!