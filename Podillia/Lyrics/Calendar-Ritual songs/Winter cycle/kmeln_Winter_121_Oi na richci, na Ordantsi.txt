121. Ой на рікі, на Орданьці (ОК-ХК-03)
Ой на рікі, на Орданьці
Тиха вода стояла,
Там пречиста Дєва
Свого Сина й купала.
Там пречиста Дєва
Свого Сина й купала.
Та й купала, викупала,
В чорний кітай завила,
Та й в исільницю,
Та й в исільницю й вложила,
Та й ризами,
Та й ризами накрила.
Йа в тій вночі серед ночі
Де ся взяло й три воли,
Йа ті всі три воли
На то мале Дитя й дихали.
Йа ті всі три воли
На то мале Дитя й дихали.
Йа с півночі на році
З’їхалося три царі,
Йа ті всі три царі
На то мале Дитя й дарували.
Йа ті всі три царі
На то мале Дитя й дарували.
Йа перший цар
Йа перший цар
З миром кадило мирував,
Йа другий цар
Сусом Христом називав,
Йа третій цар золотую квіточку
В ручки дав.
Та не є тото
Та не є тото
Золотая квіточка,
Але є тото
Цей перший день Рожиства,
По всьому світу,
По всьому миру й радісно.
Радуїтися, пане господару,
Йа в своїм дому,
Як ангели
Як ангели
Йа в Божім раю.