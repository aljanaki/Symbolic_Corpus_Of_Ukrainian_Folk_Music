73. Ой рясна, рясна (ОК-КЩ-10)

Ой рясна, рясна
В лузі калина.
Щедрий вечір,
Добрий вечір!
А ще краща
В батька дитина.
Щедрий вечір,
Добрий вечір!
По воду ішла,
Як зоря зійшла,
Щедрий вечір,
Добрий вечір!
З водою ішла,
Як місяць зійшов.
Щедрий вечір,
Добрий вечір!
В сінечки ввійшла,
Там люди ждуть,
Щедрий вечір,
Добрий вечір!
Там люди сидять,
Радоньку радять.
Щедрий вечір,
Добрий вечір!
Радоньку радять,
Шапки здіймають,
Щедрий вечір,
Добрий вечір!
Шапки здіймають,
Її питають:
Щедрий вечір,
Добрий вечір!
Чи ти царівна,
Чи королівна?
Щедрий вечір,
Добрий вечір!
Я не царівна,
Не королівна,
Щедрий вечір,
Добрий вечір!
Батькова дочка,
Гарненькая дівчина.
Щедрий вечір,
Добрий вечір!