114. Народився Ісус Христос (ОК-ХК-03б)

Народився Ісус Христос
Від діви-панни.
І не можемо ми дізнатися
Божої тайни.
І не можемо ми дізнатися
Божої тайни.
Дізналися три ангели
З небес світячих,
Темної ночі при ясній свічі
Христа глядячи.
Темної ночі при ясній свічі
Христа глядячи.
Архангела Гавріїла
Ріки облили,
У наше Різдво та й Христовеє
Сади зацвіли.
У наше Різдво та й Христовеє
Сади зацвіли.
Молітеся, всі людія,
Ісусу Хресту
І чолом бийте, поклон давайте
Його Рождєству.
І чолом бийте, поклон давайте
Його Рождєству.