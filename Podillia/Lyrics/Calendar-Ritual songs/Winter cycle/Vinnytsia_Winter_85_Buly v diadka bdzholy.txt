85. Були в дядька бджоли (ОК-ХЩ)
Були в дядька бджоли,
Полинули в поле
Полинули в поле
На яр меду брати,
Пшеницю ламати.
Пшеницю ламати.
А тую пшеницю
Сам Господь засіяв, 
Сам Господь засіяв, 
А діва Марія
Та й заволочила, 
Та й заволочила,
Дрібними сльозами
Все поле зросила.
Все поле зросила.
Де слізонька впала,
Там криниця стала.
Там криниця стала.
А в тії криниці
Сам Христос купався.
Сам Христос купався.
Там дівка Ганнуся
Водиченьку брала, 
Водиченьку брала, 
Вона Суса Христа
На рученьки взяла.
На рученьки взяла.
Бодай ти, Ганнусю,
Щастя й долю мала, 
Щастя й долю мала,
Що ти Суса Христа
На рученьки взяла.
На рученьки взяла.