132. Та й шандрий вечір (ОК-ТМ-01+02)

Та й шандрий вечір,
Добрий вечір
Та й добрим людьом
На ввесь вечір.
Та й добрим людьом
На ввесь вечір.
Наша Маланка
Красна, красна,
Два качурики
Пасла, пасла.
Два качурики
Пасла, пасла.
Та й пасючи,
Загубила,
Та й шукаючи,
Заблудила.
Та й шукаючи,
Заблудила.
Приблудила
В чисте поле,
Йа там Василь
Самий оре.
Йа там Василь
Самий оре.
Самий оре,
Самий плужи,
За Маланкою
Бардзо тужи.
За Маланкою
Бардзо тужи.
Наша Маланки
Ни лінива,
Та й на каміню
Біль білила.
Та й на каміню
Біль білила.
Та й на каміню
Біль білила,
Та й тонкий фартух
Замочила.
Та й тонкий фартух
Замочила.
Та й повій, вітре
Буйнесенький,
Висуши фартух
Тонесенький.
Висуши фартух
Тонесенький.
Та повій, вітре,
Хоць так, хоць так,
Висуши фартух,
Як мак, як мак.
Висуши фартух,
Як мак, як мак.
Та й повій, вітре,
Йа з болота,
Висуши фартух
Кращий злота.
Висуши фартух
Кращий злота.