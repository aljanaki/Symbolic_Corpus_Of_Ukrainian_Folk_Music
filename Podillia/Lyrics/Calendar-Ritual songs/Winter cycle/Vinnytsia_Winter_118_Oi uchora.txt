118. Ой учора (ОК-ТМ-01)

Ой учора
Ізвечора
Пасла Маланка
Два качура
Пасла Маланка
Два качура
Ой пасла, пасла,
Погубила,
Пішла шукати
Заблудила.
Пішла шукати
Заблудила.
Та приблудила
В чисте поле,
А в чистім полі
Плужок оре.
А в чистім полі
Плужок оре.
А за тим плужком
Василь ходить,
Йому Маланка
Їсти носить.
Йому Маланка
Їсти носить.
Йому Маланка
Їсти носить
Ще й хорошенько
Його просить:
Ще й хорошенько
Його просить:
Ой Василю,
Василечку,
Виведи мене
На стежечку.
Виведи мене
На стежечку.
Я буду тебе
Шанувати,
Три рази на день
Поливати.
Три рази на день
Поливати.
Три рази на день
Поливати,
Щосуботоньки
Проривати.
Щосуботоньки
Проривати.
Щосуботоньки
Проривати,
За русу косу
Затикати.
За русу косу
Затикати.
Наша Маланка
Чорнобрива,
На камінчику
Ложки мила.
На камінчику
Ложки мила.
На камінчику
Ложки мила,
Ложку-тарілку
Упустила.
Ложку-тарілку
Упустила.
Ложку-тарілку
Діставала,
Тоненький фартух
Замочила.
Тоненький фартух
Замочила.
Ой повій, вітре
Буйнесенький,
Висуши фартух
Тонесенький.
Висуши фартух
Тонесенький.
Ой повій, вітре,
Крізь ворота
Висуши фартух
Краще злота.
Висуши фартух
Краще злота.
Ой повій, вітре,
Крізь фірточку,
Висуши фартух (й)
Й наміточку.
Висуши фартух (й)
Й наміточку.
Ой за річкою
Бичок риче,
Вийди, Меланка,
Василь кличе.
Вийди, Меланка,
Василь кличе.