61. Ой у городеньку (ОК-ЩК)

Ой у городеньку
Повно зіленька.
Світи, світи,
Місяченьку!
Там Нінуся
Три віночки плела:
Світи, світи,
Місяченьку!
Їден плела
З ярої рути,
Світи, світи,
Місяченьку!
Другий плела
З василенька,
Світи, світи,
Місяченьку!
Третій плела
З барвіночка.
Світи, світи,
Місяченьку!
Василеньку
Милому заслала,
Світи, світи,
Місяченьку!
З ярої рути
До церквоньки дала,
Світи, світи,
Місяченьку!
З барвіночка
Сама ся вбрала.
Світи, світи,
Місяченьку!
Рости, Нінусю,
Од вінця до вінця,
До хорошого молодця,
Щоб у вінку ходила,
Нас на весілля просила.
Добрий вечір!