76. Зажурилися (ОК-КЩ-08)

Зажурилися
Гори й долини,
Ой дай, Боже!
Що не вродило
Жито й пшениця.
Ой дай, Боже!
Тільки вродило
Зелене вино.
Ой дай, Боже!
Стерегла його
Гречная панна.
Ой дай, Боже!
Гречная панна,
Панна Ганнуся.
Ой дай, Боже!
Стерегла його,
Шиттячко шила.
Ой дай, Боже!
Шиттячком махнула,
Барзо заснула.
Ой дай, Боже!
Десь ся узяли
Райськії пташки.
Ой дай, Боже!
Сіли-упали,
Вино здзьобали.
Ой дай, Боже!
Ганнуся проснулась,
Шиттячком махнула:
Ой дай, Боже!
Ой гаю, гаю,
Райськії пташки!
Ой дай, Боже!
Не дзьобайте вино,
Бо мені потрібно.
Ой дай, Боже!
Маю братчика
На оженнячко.
Ой дай, Боже!
Маю сестричку
На відданнячку,
Ой дай, Боже!
Сама, молода,
Зарученая.
Ой дай, Боже!
Зарученая,
Не звінчаная.
Ой дай, Боже!
А від сього слова
Та бувай здорова!
Ой дай, Боже!
Бувай здорова,
Гречная панно!
Ой дай, Боже!
Гречная панно,
Панно Ганнусю!
Ой дай, Боже!
Не сама собою,
З батьком, з мамою!
Ой дай, Боже!
Віншуєм тебе
Сев колядкою,
Ой дай, Боже!
Сев колядкою,
Щастям-здоров’ям!
Ой дай, Боже!