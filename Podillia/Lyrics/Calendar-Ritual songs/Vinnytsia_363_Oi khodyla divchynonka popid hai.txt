363. Ой ходила дівчинонька попід гай (ОК-ПК-04)

1. Ой ходила дівчинонька попід гай.
– Боже тобі, дівчино, помагай.

2. Боже тобі, дівчино, помагай,
Буде з цеї пшениченькі коровай.

3. Буде з цеї пшениченькі насіння,
Коли в тебе, дівчино, весілля?

4. – В суботу, дівчата, в суботу,
Бо я маю за Їванка охоту.

5. В неділю, дівчата, в неділю,
Бо я маю на Івана надію.


На цю ж мел.:

1. Стояв, стояв виноград та й зацвів,
Наїхало кавалєрів повний двір.

2. Наїхало кавалєрів повний двір,
Пізнай, пізнай, дівчинонько, котрий твій.

3. – А я того кавалєра добре знаю,
Між усіма парубками впізнаю.

4. Сидить собі на конику вище всіх,
Грає собі на дудочку кращє всіх.

5. – По чому ти мене, дівко, впізнала,
Що ти мене кавалєром назвала?

6. По тобі, Іванюша, по тобі,
Чорная шапочка на тобі.

7. Чорная шапочка, як галка,
А я твоя, Іване, й коханка.
