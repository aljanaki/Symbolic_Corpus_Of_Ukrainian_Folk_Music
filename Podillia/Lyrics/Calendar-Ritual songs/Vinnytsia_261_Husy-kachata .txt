261. Гуси-качата (ОК-ВК-07)
Широко
1. Гуси-качата 
Пшениченьку з’їли,
На синє море
Пити полетіли.*

* Другу половину кожної строфи співають двічі. (Л. Є.)
* Таким чином розспівують кожну строфу пісні. (Л. Є.)
2. – Вийди, 
                   Наталко,
Заверни гуси,
Поцілуй Миколу
В русявії вуса.
3. – Ой люди, люди,
Що вам до того,
Як поцілую
Та й Миколу свого.
4. Ой як поцілую,
То я не бридюся,
Маю хусточку, –
То й обітруся.
5. А тая хусточка
Чорним шовком 
                       шита,
Я за ту хусточку
Не раз, не два бита.
