
183. Шум, Шум та й по діброві (ОК-ВТ-03)
Спокійно
1
1. Шум, Шум та й по діброві,
А Шумиха рибу ловить.

2. Шо зловила, то й пропила,
Доці шуби не справила. 

3. – Пожди, доню, до суботи,
Справлю тобі червоні чоботи.

4. – Або мені сукні крайте,
Або мене замуж дайте!

5. Або мені вінки плетіте,
Або мене до шлюбу ведіте.
       *       *       *
1. Ой вінче мій, вінче,
Та й хрещатий барвінче,
2. А я тебе сплела
Та ще вчера звечера

3. Та й повісила тебе
В дереві та й на терені,

4. На золотім кілочку,
На жовтім шнурочку.

5. А матінка взяла
Та й нелюбому дала.

6. Ой хоча б я була знала
Та й надвоє перервала,

7. Та й надвоє перервала,
Та й під ноги потоптала.
