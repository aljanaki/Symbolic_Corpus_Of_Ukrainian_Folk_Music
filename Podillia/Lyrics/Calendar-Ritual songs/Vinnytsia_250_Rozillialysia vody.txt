250. Розіллялися води (ОК-ВТ-15)

1. Розіллялися води
На чотири броди.
(Ой) дівчата, 
Весна красна,
Зілля зелененьке.

2. В першому броду
Зозуленька кує.

3. В другому броду
Соловей щебече.

4. А в третьому броду
Парень коня воде.

5. В четвертому броду
Панна косу чеше.

6. Панна косу чеше,
За паничем плаче.

7. Мене мати дала
Ще й наказувала,
Щоб ти в мене, моя доню,
Сім літ не бувала.

8. А я, молоденька, 
Цего не слухала,
Сивенькою зозулькою
(Й)а в рік прилітала.

9. (Й)а в рік прилітала,
На калині сіла.

