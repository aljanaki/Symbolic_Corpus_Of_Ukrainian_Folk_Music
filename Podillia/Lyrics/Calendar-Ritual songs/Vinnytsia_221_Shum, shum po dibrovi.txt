221. Шум, шум по діброві (ОК-ВТ-03)

1. Шум, шум по діброві,
А шумиха рибу лове,
Грай, жучку, грай,
Грай, чорний, грай!*

2. Що зловила, то пропила,
Суці дочці не лишила.

3. – Чекай, доню, до неділі,
Куплю тобі кожух білий.

4. Чекай, доню, до п’ятниці, –
Куплю тобі дві яблуниці.

5. Чекай, доню, до суботи, –
Куплю тобі червоні чоботи.

6. А вже неділя минає, –
Дівка кожуха не має.

7. А вже п’ятниця минає, –
Дівка яблук не має.

8. А вже субота минає, –
Дівка чобіток не має.
