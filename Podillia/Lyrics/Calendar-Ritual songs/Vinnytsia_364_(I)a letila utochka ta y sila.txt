364. (Й)а летіла уточка та й сіла (ОК-ПК-07)

1. – (Й)а летіла уточка та й сіла,
За кого ти, Марійко, схотіла? 

2. – За того, дівчата, та за того,
За того Івана молодого.

3. За того Івана молодого,
Бо немає кращого за нього.

4. І не буде дощ іти  без хмари,
І не буде Марійка без пари.

5. Надійде хмара, – дощ буде,
Як приїде той Іванко, – пара буде.

6. А приїде той Іван з дороги
Та й привезе віночок рожовий.

7. Щоб його Марійка сходила,
Нас на весілля просила.

