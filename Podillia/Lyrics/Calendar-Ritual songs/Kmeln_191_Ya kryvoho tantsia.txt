191. Йа кривого танця (ОК-ВТ-07+ВІ-26)

1. Йа кривого танця
Та не виведу кінця.
2. Треба його вести,
Як віночок плести.
3. Ой вінче мій, вінче,
Нещасний* барвінче.
4. Я ще тебе сплела
Вчера звечера.
5. Та й повісила тебе я
В терені та й на дереві.
6. В терені та й на дереві,
На золотім кілочку.
7. На золотім кілочку,
На шовковім шнурочку.
8. А матінка взяла
Та й нелюбому дала.
9. Ой коли б я було знала,
То я б його було взяла
10. Та й надвоє перервала,
Та й під ноги потоптала
11. Жовтими чобітками,
Золотими підківками. 
12. Ой вінче мій, вінче,
Нещасний барвінче.
13. Я ще тебе сплела
Вчера звечера.
14. Та й повісила тебе я
В терені та й на дереві.
15. В терені та й на дереві,
На золотім кілочку.
16. На золотім кілочку,
На шовковім шнурочку.
17. А матінка взяла
Та й милому дала.

