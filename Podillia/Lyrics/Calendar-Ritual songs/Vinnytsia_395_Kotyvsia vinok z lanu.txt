395. Котився вінок з лану (ОК-Ж3-04)

1. Котився вінок з лану (2)
Аж до голови в браму.
2. Котився, прикотився, (2)
В віконце подивився.
3. Вийди, голово, вийди, (2)
Або синочка вишли.
4. Нехай ми будем знати, (2)
Кому цей вінок дати.
5. Стоїть голова в одвірку, (2)
Тримає мед-горілку.
6. Головиха висока, (2)
Зарізала гусака.
7. Зарізала ще й гуску (2)
Женчикам на закуску.
8. – Чи ви, женчики, жали, (2)
Чи ви ниву дожали?
9. – Жали ми, не лежали, (2)
Ми ниву дожинали.
10. Коло тої пшениці (2)
Світили нам зірниці.
11. Іще будуть світити, (2)
Як будемо молотити.
12. Наш півень білокрилий, (2)
Голова чорнобривий.
13. Попід боки й узявся, (2)
Що він вже й обжався.

