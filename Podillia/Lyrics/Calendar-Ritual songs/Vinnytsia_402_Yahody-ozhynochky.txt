
402. Ягоди-ожиночки (ОК-Ж3-04)
1. Ягоди-ожиночки, (2)
Колгоспні обжиночки
Житнії, пшеничнії,
Щоб були величнії.
2. Котився вінок з лану (2)
Під колгоспну браму,
Під колгоспні одвірки,
Дай, голово, горілки.
3. – Не йди, голово, в поле, (2)
Бо в полі стерня коле,
Заблудиш між копами,
Як місяць між зорями.
4. – Я стерні не боюся, (2)
В черевички взуюся, 
В черевички взуюся,
На женчиків подивлюся.
5. Тече річечка, тече, (2)
Голова рибку пече,
В віконце поглядає, 
Женчиків виглядає.
6. – Женчики мої милі, (2)
Що ви в полі робили:
Чи жали, чи не жали,
Чи ниви дожали?
7. Головиха не пишна, (2)
За ворітечка вийшла,
Ключами забряжчала,
Женчиків виглядала.
8. Нема голови дома, – (2)
Поїхав до Києва
Чарочки купувати –
Женчиків частувати.
9. – Піру, голова, піру, (2)
Продай корову сіру
Ще й з курчатами квочку, –
Готуй горілки бочку.
10. Головиха не така, – (2)
Зарізала гусака
Ще й заріже гуску
Женчикам на закуску.

Вар. тексту:

1. Ягоди-ожиночки, (2)
Колгоспні обжиночки
Житнії, пшеничнії,
Щоб були величнії.
2. Котиться вінок з лану
Аж під колгоспну браму,
З-під брами йу світлицю
На білі паляниці.
3. Голова молоденький, (2)
Під ним кінь вороненький,
Нивоньку об’їжджає,
Женчиків дожидає.
4. – Піру, голово, піру, (2)
Продай корову сіру
Ще й з курчатами квочку, –
Дай нам горілки бочку.
