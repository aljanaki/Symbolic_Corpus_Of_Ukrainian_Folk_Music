* Приспів виконують за кожною строфою пісні. (Л. Є.)
297. Ой за нашим садом (ОК-КВ-01)
[Швиденько]
Приспів:
1. Ой за нашим садом
Три місяці рядом.
Дерево, клен-дерево,
Дрібне зелененьке.*

2. Перший місяць ясний –
Івась той прекрасний.

3. Другий місяць ясний –
Федір той прекрасний.

4. Третій місяць ясний –
Василь той прекрасний. 

5. Ой за нашим садом
Три зіроньки ясних.

6. Перша зірка ясна –
Зінька та прекрасна.

7. Друга зірка ясна –
Настя та прекрасна.

8. Третя зірка ясна –
Густя та прекрасна.

9. Івась із своїю
Пішли поле жати.

10. Федір із своєю
Пішли молотити.

11. Василь із своєю
Пішли в коршму пити.

