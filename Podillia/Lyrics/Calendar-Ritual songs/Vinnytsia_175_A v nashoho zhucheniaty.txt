175. А в нашого жученяти (ОК-ВІ-25)
Повільно
1. А в нашого жученяти
Чорні очі, як в паняти.
Грай, жучку, грай,
Бо в нас добрий край.*

2. Дайте, хлопці, околота,
Повезем жучка до болота.

3. Дайте, хлопці, ріща**, ріща,
Повезем жучка в трістя***, в трістя.

4. Дайте, хлопці, магилниці****,
Повезем жучка до крамниці.
5. А наш жучок розігрався,
Йому фартух розірвався.

6. На камені ноги мила,
Тонкий фартух замочила.

7. Повій, вітре, буйнесенький,
Висуши фартух тонесенький.

8. Повій, вітре, сюди-туди,
Висуши фартух межи 
                               люди.*****

* Цей приспів виконують за кожною строфою пісні. (Л. Є.)
** Ріщ – хмиз. *** Трістя – трясовина. **** Магилниця – рубель.
***** Виконуючи пісню, стають парами у два ряди, лицем до середини, і вимощують руками кла-
дочку, по якій двоє дівчат ведуть маленьку дівчинку. Задні пари тим часом виходять наперед, про-
довжуючи "кладочку".
