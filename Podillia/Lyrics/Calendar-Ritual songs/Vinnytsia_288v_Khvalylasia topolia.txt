
288. Хвалилася тополя (ОК-ВЩ-01)
1. Хвалилася тополя,
Хвалилася, 
Лельом-полельом тополя.*
2. Що я вгору висока,
3. Що я в корін(ь) глибока,
4. Що я листом широка.
5. Обізвався вітронько:
6. – Не хвалися, тополе,
7. Бо як же я повію,
8. Лист широкий обірву,
9. Верх високий зломаю,
10. Тонкий корінь виважу.
* Таким чином розспівують кожну строфу пісні. (Л. Є.)
11. Хвалилася дівчина,
12. Що я ростом висока,
13. В мене личко, як яблучко,
14. В мене очі, як терночок,
15. В мене брови, як шнурок,
16. В мене коса до пояса.
17. Обізвався парубок:
18. – Не хвалися, дівчино,
19. Як я тебе та й возьму,
20. Косу довгу (г)обірву.
21. Брови чорні злиняють,
22. Очі карі виплачеш.
[Помірно]
