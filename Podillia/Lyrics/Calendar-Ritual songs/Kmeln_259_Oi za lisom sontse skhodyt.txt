259. Ой за лісом сонце сходить (ОК-КВ-12+КП-10)

1. Ой за лісом сонце сходить, 
Там грає,
Там Іванко кониченька 
Сідлає.

2. Аж приходить до нього 
Батенько
Та питає свого сина 
Тихенько:

3. – Куди, куди, мій синочку, 
Гадаєш,
Що ти коня вороного 
Сідлаєш?

4. – Ой поїду, мій батеньку, 
В дорогу
Та повезу подарочок – 
Віночок!

5. Галя мені подарочок 
Готує,
Сріблом-злотом хустиночку 
Гафтує.

№ 25
1. Ой у бору сонечко, 
У бору,
Там будує Іванко 
Комору.

2. – Будуй, будуй, Іванко, 
Високо,
А щоб було видненько 
Далеко!

3. Ой десь моя Галюня 
Походжає,
Шовковими биндочками 
Махає.

4. Шовковими биндочками 
Махає,
Золотими перстенями 
Сіяє.

