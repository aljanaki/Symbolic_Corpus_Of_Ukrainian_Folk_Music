
305. Місяченько з горою (ОК-Ж3-07)
Помірно
1. Місяченько з горою*,
Світи нам дорогою,

2. Щоб ми тут не зблудили, (2)
Віночка не згубили.

3. Бо як в дорозі зблудимо, (2)
То віночок згубимо.

4. То буде нам догана, (2)
Від хазяїна-пана.

№ 3
1. Котиться вінок з лану (2)
Під господареву браму,

2. С-під брами до стодоли, (2)
С-під стодоли до комори.
* Мабуть, "зорою". (Л. Є.)
№ 4
1. Жните, женчики, живо, (2)
Буде горілка й пиво.

2. Ой нам пиво не диво, (2)
І горілка не мила.

3. І горілка не мила, (2)
Нас нива потомила.

4. Нас нива потомила, (2)
Серпики поломила.

5. Серпики золотії, (2)
Женчики молодії.
