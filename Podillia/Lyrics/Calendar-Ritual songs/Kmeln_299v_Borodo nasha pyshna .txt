299. Бородо наша пишна (ОК-Ж3+Ж3-02)
Помірно
1. Бородо наша пишна,
Бородо наша пшенична!
Зав’яжемо бороду нині
Ми на ції урожайній ниві,
Щоб на другий рік цяя нива
Ще багатший урожай вродила.
2. Ой перепілочко біла,
Де ж ти будеш та й сиділа?
Бо зібрали все до зерниці,
Вже нема на полі пшениці,
Вже останню нивку ми зжали,
Вже останній сніп зав’язали.
3. Ой перепілочко мала,
Де ж ся будеш ти ховала?
Бо немає жита-пшениці,
Бо кінець вже цій косовиці.
Вже останню нивку ми зжали,
Вже останній сніп зав’язали.

