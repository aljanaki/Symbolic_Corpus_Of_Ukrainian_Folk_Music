296. Живо, женчики, живо (ОК-Ж3)
Швиденько
1. Живо, женчики, живо,
Дожинайте ниву,
Будем плести віночки
З золотої пшенички.*

2. Живо, женчики, живо,
Поспішайте із жнивом:
Вже чекають вас люди,
Вже вечеряти будем.

3. Живо, женчики, живо,
Буде мед, буде пиво,
Вже й столи застелили
І гостей запросили.

4. Гей, женці, не гуляйте,
Пирогів не прозівайте,
* Другу половину кожної строфи співають двічі. (Л. Є.)
Пироги уже в мисці
На почесному місці.

5. Гей, женці й косарі,
Вареники на столі,
Ковбаса є печена
Та ще й гуска варена.

6. Гей ви, женчики справні,
Гей ви, женчики славні,
Лишіть збіжжя хоч трошки,
Щоб сплести нам віночки.

7. Кінець нивці, кінець,
Будем плести вінець,
Ним женців увінчаєм
Ще й хороше заспіваєм. 

