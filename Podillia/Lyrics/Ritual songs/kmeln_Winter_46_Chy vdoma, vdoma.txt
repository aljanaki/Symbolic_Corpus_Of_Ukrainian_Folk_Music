
46. Чи вдома, вдома (ОК-ЩК-02)

1. Чи вдома, вдома 
Господаренько?
Ой кажуть люди, 
Що він є вдома.
2. Що він вдома,
В новій світлонці,
В новій світлонці
Лічить червонці.
3. Ой чи буде нам 
Хоч по одному,
Хоч по одному
Червоному?
4. Господар сидить 
На кінець стола,
На кінець стола,
Кращий сокола.
5. На нім шапочка,
Як золотенька,
На нім сорочка,
Як сніг біленька.
6. Ой хто ж йому 
                       прав,
Що біленькая?
Це його жона
Молоденькая.
Кажуть гуртом:

– Вечір добрий,
Давайте хутко,
Бо стою прудко,
Короткі свитки,
Померзли литки.
(Короткі кожушини,
Померзли тобачини.)
Не дасте ковбасу,
То хату рознесу.
Не дасте пирога, –
Візьму корову за рога!
А коли господарка вдома,
то на цю саму мелодію
колядують так:
1. Чи вдома, вдома
Хороша вдова?
Ой ми знаємо, 
Що вона вдома.
2. Ой як із груші
Цвіточок впаде,
Ой так у вдови
Времячко іде.
3. Маїте сина, –
Дайте нам вина.
Маїте дочку, –
Дайте горілочку.
4. А ще до того
Пів-золотого,
А ще в додатку
Свинну лопатку.
Для хазяйки
на цю ж мелодію:

1. Ой ясна, ясна
На небі зоря,
Ой красна, красна
В Миколі* жона.
* Чи в Івана, чи в Степана – ім’я чоловіка.

2. І красовита,
І грошовита,
По двору ходить,
Як сонце сходить.
3. Як у хату ввійде,
Як зоря зійде,
Як заговорить,
Як дзвін задзвонить.
4. Як засміється, –
Сад-виноград в’ється;
Як зажартує, –
Коня дарює.
5. А за цим словом
Бувай здорова,
Бувай здорова
Миколі* жона!
6. А ці святки
Святкуй здорова!

Хазяйка дякує коляд-
никам та дарює, 
що може.
