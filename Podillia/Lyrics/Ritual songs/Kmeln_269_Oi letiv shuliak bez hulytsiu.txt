269. Ой летів шуляк без гулицю (ОК-КП+КВ-10)

1. Ой летів шуляк без гулицю,
Украв Зоюню-робітницю.

2. Біжить Володя: – Гай, гай, гай, гай,
Віддай Зоюню, віддай, віддай.

3. Моя Зоюня робітниця
Ще й на городі помішниця.

4. Ой вона ж поле, аж впріває. –
Біжить Володя, аж вмліває.
       *       *       *
1. Ой на городі лопух, лопух,
А щоб тим хлопцям живіт попух.

2. Ой нехай пухне, нехай знають,
Нехай купайла не ламають.

3. Бо те купайло до місяця,
Може которий ожениться.
