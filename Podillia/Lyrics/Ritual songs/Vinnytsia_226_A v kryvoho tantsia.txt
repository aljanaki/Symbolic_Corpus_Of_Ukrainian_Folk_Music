226. А в кривого танця (ОК-ВТ-07)

1. А в кривого танця
Та не виведем кінця.

2. Треба його та виводити,
Кінець йому та знаходити.

3. Ой вінче ж мій, вінче,
Ти хрестастий барвінче!

4. А я тебе звела, сплела
Та ще вчора звечора!

5. Повішала на дерені,
Та на тому терені.

6. На злотім кілочку,
На шовковім шнурочку.
7. А моя ненька взяла
Та нелюбому дала. 

8. Коли б я та знала,
Була б його розірвала.

9. Була б його розірвала,
Під ніженьки підтоптала.

10. Маленькими ніженьками,
Чорненькими чобітками.

11. Чорненькими чобітками,
Золотими підковками.

