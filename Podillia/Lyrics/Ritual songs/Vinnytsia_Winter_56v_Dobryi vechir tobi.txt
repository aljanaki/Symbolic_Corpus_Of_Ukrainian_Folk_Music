56. Добрий вечір тобі (ОК-КЩ-01б)

Добрий вечір тобі,
Пане господару,
Радуйся...
Ой радуйся, земле,
Син Божий народився.
Застеляйте столи
Та все килимами.
Радуйся...
Ой радуйся, земле,
Син Божий народився.
Та й печіть калачі
З ярої пшениці.
Радуйся...
Ой радуйся, земле,
Син Божий народився.
Бо прийшли до тебе
Три празники в гості.
Радуйся...
Ой радуйся, земле,
Син Божий народився.
А що перший празник
Рожество Христове.
Радуйся...
Ой радуйся, земле,
Син Божий народився.
А що другий празник
Святого Василя.
Радуйся...
Ой радуйся, земле,
Син Божий народився.
А що третій празник
Святе Водохреще.
Радуйся...
Ой радуйся, земле,
Син Божий народився.
А святе Рожество
Нам [радість] принесло.
Радуйся...
Ой радуйся, земле,
Син Божий народився.
А святий Василій
На жито посіє.
Радуйся...
Ой радуйся, земле,
Син Божий народився.
Святе Водохреще,
На воду пожати.
Радуйся...
Ой радуйся, земле,
Син Божий народився.
Добрий вечір!