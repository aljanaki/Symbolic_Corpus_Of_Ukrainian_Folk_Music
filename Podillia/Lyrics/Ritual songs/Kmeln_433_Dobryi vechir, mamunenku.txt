433. Добрий вечір, мамуненьку (ОР-В9-04б)

1. Добрий вечір, мамуненьку,
Ду вашої хати,
Хочу я вас, мамуненьку,
Дещо розпитати.

2. Дещо розпитати
Ще й поговорити,
Ой дай, Боже, мамо,
Щоб нам добре жити.

3. Посадили мене
За тисовим столом,
Йдут мама, вітают
Своїм добрим словом.

4. Йдут мама, вітают
І вся їх родина, –
Там-то люба-мила
Чужая дитина.

5. Там-то люба-мила,
Там-то вона пишна,
Як мак процвітає,
Як в садочку вишня.

6. Там-то вона пишна,
Там-то вона гожа,
Як мак процвітає,
Як в садочку рожа.

7. Попід мою хату
Протікала річка,
А ви – моя мама,
Я – ваша невістка.

8. Під мею хатою
Викопана яма,
Я віднині знаю,
Що ви мені мама.
