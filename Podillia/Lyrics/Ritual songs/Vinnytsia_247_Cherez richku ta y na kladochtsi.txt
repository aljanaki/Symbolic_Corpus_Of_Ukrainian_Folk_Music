247. Через річку та й на кладочці (ОК-ВТ-14)

1. Через річку та й на кладочку,
Там дівчата умивалися. (2)
2. Там дівчата умивалися,
В черевичкі узувалися. (2)
3. Черевичкі сам отець покупив,
Шоби мене молодець полюбив. (2)
4. Панчішечкі матінонька дала,
Щоби з мене панянонь(ч)ка була. (2)
5. Ви складіться, хлопці, по грошу,
Купіть мені бинду хорошу. (2)
6. – А якую? – Кашміровую
Та й на мене, чорнобровую. (2)
7. А я буду в бинді ходити,
Будуть мене хлопці любити. (2)
