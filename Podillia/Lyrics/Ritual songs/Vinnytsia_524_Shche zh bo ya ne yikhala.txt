524. Ще ж бо я не їхала (ОР-В7)

1. Ще ж бо я не їхала, 
Ще ж бо я не йшла,
Ще ж бо я, матінко, не дякувала.
Дякую тобі, нене, 
Що старалася для мене,
Більш не будеш, не будеш.
2. Ще ж бо я не їхала, 
Ще ж бо я не йшла,
Ще ж бо я батькові не дякувала.
Дякую тобі, тато, 
Що збудував мені хату,
Більш не будеш, не будеш.
3. Ще ж бо я не їхала, 
Ще ж бо я не йшла,
Ще ж бо я братові не дякувала.
Дякую тобі, брате, 
Що водив хлопців до хати,
Більш не будеш, не будеш.
4. Ще ж бо я не їхала, 
Ще ж бо я не йшла,
Ще ж бо я сеструні не дякувала.
Дякую тобі, сестро, 
Що навчила шити, прясти,
Більш не будеш, не будеш.
5. Ще ж бо я не їхала, 
Ще ж бо я не йшла,
Ще ж бо я воротам не дякувала.
Дякую вам, ворота, 
Що стояли хлопців рота,
Більш не будеш, не будеш.
6. Ще ж бо я не їхала, 
Ще ж бо я не йшла,
Ще ж бо я порогам не дякувала.
Дякую вам, пороги, 
Що збивали хлопці ноги,
Більш не будеш, не будеш.