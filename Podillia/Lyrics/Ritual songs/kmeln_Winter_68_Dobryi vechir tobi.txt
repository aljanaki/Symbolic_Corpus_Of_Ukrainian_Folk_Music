68. Добрий вечір тобі (ОК-КЩ-01б)

Добрий вечір тобі,
Пане господару,
Радуйся...
Ой радуйся, земле,
Син Божий народився.
Накривайте столи
Всіми килимами,
Радуйся...
Ой радуйся, земле,
Син Божий народився.
Бо прийдуть до тебе
Три празники в гості.
Радуйся...
Ой радуйся, земле,
Син Божий народився.
А перший же празник –
Рождество святеє,
Радуйся...
Ой радуйся, земле,
Син Божий народився.
А другий же празник –
Святого Василя,
Радуйся...
Ой радуйся, земле,
Син Божий народився.
А третій же празник –
Святе Водохреща.
Радуйся...
Ой радуйся, земле,
Син Божий народився.
Бувайте здорові,
Христова громадо!
Радуйся...
Ой радуйся, земле,
Син Божий народився.