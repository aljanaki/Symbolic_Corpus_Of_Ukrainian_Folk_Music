422. Вечірня зора зійшла (ОР-В1-11)

1. Вечірня зора зійшла, (2)
Молода з села прийшла.

2.* Як прийшла на батьків двір, (2)
То й стала, заплакала.

3. Ой ни(е) так дворонькові, (2)
Як свому батенькові. 

4. Прийшла вона на батьків двір (2)
Та й стала, подумала.

5. Попід явір ходила, (2)
З явором говорила:

6. – (Ой) Яворе, явороньку, (2)
Розвийся зелененько.

7. Розвийся зелененько, (2)
Розвесели серденько.

8. Бо воно засмучене, (2)
Відколи заручене.

9. Заручила мене ненька, (2)
Як я була маленька.

10. Заручити заручила, (2)
Робити не навчила.

11. Навчать мене чужі люди, (2)
Тобі, ненько, жаль буде.

12. Навчать мене зови(і)ці, (2)
Є(Ї)ванові сестриці.

** Як тобі тяжко буде. 
