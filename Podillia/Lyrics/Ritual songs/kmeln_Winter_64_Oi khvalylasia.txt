64. Ой хвалилася (ОК-ВЩ-01)

Ой хвалилася
Біла береза,
Гой, дай, Боже!
Своїми квітами
Перед лісами.
Гой, дай, Боже!
Ой не хвалися,
Біла береза,
Гой, дай, Боже!
Бо не ти квіти,
Квіти кохала.
Гой, дай, Боже!
Кохали квіти
Буйнії вітри,
Гой, дай, Боже!
Вітри буйнії,
Дощі дрібнії.
Гой, дай, Боже!
Ой хвалилася
Гречная панна,
Гой, дай, Боже!
Гречная панна,
Панна Тетяна
Гой, дай, Боже!
Своїми косами
Перед дружками.
Гой, дай, Боже!
Ой не хвалися,
Гречная панна,
Гой, дай, Боже!
Гречная панна,
Панна Тетяна,
Гой, дай, Боже!
То не ти ті коси,
Коси кохала,
Гой, дай, Боже!
Кохала коси
Ненька й старенька,
Гой, дай, Боже!
Ненька старенька,
Як була-с маленька,
Гой, дай, Боже!
Темної нічки
Напротів свічки,
Гой, дай, Боже!
Ясного сонця
Протів віконця.
Гой, дай, Боже!
Як за сим словом
Бувай здорова
Гой, дай, Боже!
Не сама собою,
З отцом, з маткою,
Гой, дай, Боже!
З отцом, з маткою,
Ше й з колядкою.
Гой, дай, Боже!