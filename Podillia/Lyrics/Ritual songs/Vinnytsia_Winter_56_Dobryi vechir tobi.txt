56. Добрий вечір тобі (ОК-КЩ-01б)

1. Добрий вечір тобі,
Пане господару,
Радуйся...
Ой радуйся, земле,
Син Божий народився.*
2. Застеляйте столи
Та все килимами.
3. Та й печіть калачі
З ярої пшениці.
4. Бо прийшли до тебе
Три празники в гості.
5. А що перший празник –
Рожество Христове.
6. А що другий празник
Святого Василя.
7. А що третій празник –
Святе Водохреще.
8. А святе Рожество
Нам [радість] принесло.
9. А святий Василій
На жито посіє.
10. Святе Водохреще,
На воду пожати.
Добрий вечір!

