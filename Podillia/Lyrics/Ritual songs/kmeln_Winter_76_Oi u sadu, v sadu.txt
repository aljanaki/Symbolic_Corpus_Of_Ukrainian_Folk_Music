76. Ой у саду, в саду (ОК-КЩ-15)

1. Ой у саду, в саду 
Рубняна криниця.
Гей, гей, Рожиство, 
(і)(Г)ей Рожиство!*
* Цей рефрен виконують за кожною строфою пісні. (Л. Є.)
2. Коло криниці 
Зелена травиця.
3. Там Іванко ходить 
І коника водить.
4. І коника водить, 
Ще й батенька просить:
5. – І ой тату, тату, 
Женитися буду.
6. – Синку, Іванку, 
Ой яку ж ти любиш?
7. – А я тую люблю, 
Шо сонечком сходить.
8. Шо сонечком сходить, 
Місяцем заходить.
9. – Синку Іванку, 
То не твоя рівня.
10. То твоя рівня, 
Шо в пана крулівна.
Гей, гей, Рожиство!