95. Рождество Христове (ОК-ХЩ)

1. Рождество Христове
Весь мир празднує,
Царя рожденого
І ми витаймо,
І скакаймо, і гуляймо,
Рожденого вихваляймо (2)
В Вифлиємі Іудейськім.

2. Прийшли до шопи,
Аж Паннятко,
Мати Марія й мале Дитятко,
Коло ясел старий Йосип
Оберемком сіно носить (2)
В Вифлиємі Іудейськім. 

3. Завертає Ангел до свої буди,
Забрали труби, забули дуди,
Которому Пану грати,
Рожденого вихваляти (2)
В Вифлиємі Іудейськім.

4. Радість нам, радість, 
Радість не мала!
Як гукнули в стані, станя загула,
Шанували по всій стані
Ще й захтіли на Йордані (2)
В Вифлиємі Іудейськім.