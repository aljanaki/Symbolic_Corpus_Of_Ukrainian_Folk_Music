236. А кривого танця (ОК-ВТ-07)

1. А кривого танця
Та й не вивести кінця.
2. Як нам його вести
Та й віночки плести?
3. А я його плела
Та ше вчора ізвечора.
4. Та й повісила його
Терен та на дереві.
5. Терен та на дереві,
На тисовому кілочку. 
6. На тисовому кілочку,
На щовковому шнурочку.
7. А матінка взяла
Та й нелюбому дала.
8. Ой якби я було знала,
Було б його розірвала.
9. Було б його розірвала,
Ніженьками притоптала
10. Соровими чоботиськами,
Личаними постолиськами.
11. А кривого танця
Та й не вивести кінця.
12. Як за него вести
Та й віночки плести?
13. А я його плела
Та ше вчора та й звечора.
14. Та й повісила його
Терен та на дереві.
15. Терен та на дереві,
На тисовому кілочку. 
16. На тисовому кілочку,
На шовковому шнурочку.
17. А матінка взяла
Та й миленькому дала.
18. Ой якби я було знала,
Було б краще уквітчала.
