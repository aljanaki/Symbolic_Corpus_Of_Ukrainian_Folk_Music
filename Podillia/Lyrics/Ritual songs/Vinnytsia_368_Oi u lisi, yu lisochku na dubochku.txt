368. Ой у лісі, йу лісочку на дубочку (ОК-ПК-06)

1. Ой у лісі, йу лісочку на дубочку,
Повішу я колисочку на шнурочку.
2. А хто в тії колисоньці колисався?
Молодий той Іван гойдався.
3. – Гойдай, гойдай, моя ненько, височенько,
Нехай же я подивлюся та далеченько.
4. А де ж моя та Галя гуляє,
Вишитими рукавами махає.
5. Ви(і)шитими рукавами махає,
Чорненькими оченьками моргає:
6. – До мене, Іване, до мене,
Червоне личенько й у мене.
7. Червоне личенько, аж горить,
За тобою, мій Іване, серце болить.
