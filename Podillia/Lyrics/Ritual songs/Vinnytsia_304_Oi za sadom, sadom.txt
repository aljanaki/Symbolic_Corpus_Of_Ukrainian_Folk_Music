304. Ой за садом, садом (ОК-КВ-01)

1. Ой за садом, садом
Три місяці ясних,
Шаром, баром, ох я-я,
Три місяці ясних.
2. Три місяці ясних,
Три парубкі красних.
3. Перший місяць ясний –
То то Іван красний.
4. Другий місяць ясний –
То то Василь красний.
5. Третій місяць ясний –
То Микола красний.
6. Ой за садом, садом
Три зіронькі ясних.
7. Три зіронькі ясних,
Три дівоч(нь)кі красних.
8. Перша зірка ясна –
То Маруся красна.
9. Друга зірка ясна –
То Гануся красна.
10. Третя зірка ясна –
То Катруся красна.
11. Ой іде той Іван 
У поле косити
12. Та й бере Марусю
Кушечку** носити.
13. Ой іде той Василь
У поле орати
14. Та й бере Ганусю
Воли поганяти.
15. Ой іде Микола
У військо служити
16. Та й бере Катрусю
Вінтовку носити.

