115. Ген, високо в темнім небі (ОК-ХК-04)

Ген, високо в темнім небі
Зірка засіяла,
Плила, плила над хмарами,
Над шіпкою стала.
Плила, плила над хмарами,
Над шіпкою стала.
Діва Сина породила,
В ясла положила,
Сухим сіном притрусила,
Пеленами вкрила.
Сухим сіном притрусила,
Пеленами вкрила.
Прилетіли до шіпчини
Ангели крилаті,
Повклякали, заспівали
Божому Дитяті.
Повклякали, заспівали
Божому Дитяті.
Де колиска золотая,
Пелени шовкові,
Де перини для Дитини
М’які та пухові?
Де перини для Дитини
М’які та пухові?
Бо маленька та Дитина –
То є Бог великий,
Що бував перед віками
І буде повіки.
Що бував перед віками
І буде повіки.
Най маленькій цій Дитині
Честь і слава буде,
Та й нехай живуть у згоді
Злі і добрі люди!
Та й нехай живуть у згоді
Злі і добрі люди!