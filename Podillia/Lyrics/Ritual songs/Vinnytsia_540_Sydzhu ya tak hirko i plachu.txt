540. Сиджу я так гірко і плачу (Поховальна)

1. Сиджу я так гірко і плачу:
– Мамо моя, ти прости,
Відкрий свої очі, матусю,
На мене хоч раз подивись.
2. Ти мене, мамо, родила,
Кров ти свою пролила,
Щастя у Бога просила,
Щоб я щаслива була.
3. Мама мене колихала,
Мама купала мене,
Мама ночей не доспала,
Гляділа, ростила мене.
4. Першії кроки ступати
Мама мені помогла,
Першого слова "о мама",
Я вже його віддала.
5. Не раз ти, матусю, скорбила,
Коли я в недузі була,
Тихо сльозами вмивалась
І Бога на поміч звала.
6. Ти мене в церкву водила,
Вчила молитись Христу,
І Його матір любити,
Діву пречисту, святу.
7. Дякую, мамо рідненька,
За ласки, за муки твої,
За те що учила, як жити,
І помагала в біді.
8. Може, я чим обідила,
Всього бувало в житті,
Дуже прошу тебе, мамо,
За все мене, рідна, прости.
9. Я помню, рідненька матусю,
Провожала із дому мене
В життєву далеку дорогу,
І сльози лилися в тебе.
10. Назавжди, рідненька матусю,                                     
Ти з рідного дому ідеш,
Тебе виражаєм до гробу,
Ти більше до нас не прийдеш.
11. Очі твої вже закриті,
Уста твої, мамо, мовчать,
Серце твоє вже не б’ється.
Руки на грудях лежать.
12. Ти мала і радість велику,
Ти мала велику біду,
До тебе я завжди спішила,
До кого тепер я прийду?
13. Мамо моя дорогенька,
Яка ця хвилина тяжка,
Як тяжко з тобой розлуча(и)тись,                     
На це Божа воля така.

