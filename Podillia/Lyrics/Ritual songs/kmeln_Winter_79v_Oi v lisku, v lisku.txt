79. Ой в ліску, в ліску (ОК-КЩ)

1. Ой в ліску, в ліску, 
На жовтім піску.
Сьвятий Боже!
2. Там красний панич 
Коника пасе.
3. Коника пасе, 
В дудочку грає.
4. В дудочку грає, 
Пісьню сьпіває.
5. Прійшла до нього 
Матінка його.
6. Та й пітається:
– Хто ж тобі, сину, 
Коника купив?

7. Хто ж тебе, сину, 
Пісню научив?
8. – Їдна любила, – 
Коня купила,
9. Друга любила, – 
Дудку купила,
10. Третя любила, – 
Пісню навчила.
11. А за цим словом 
Бувай здоровий,
12. Бувай здоровий, 
Красний паничу,
13. Красний паничу, 
Паничу [такий-то].
14. Гордуй, не гордуй, 
Нам гроші готуй.
15. А нам не много, – 
З пів-золотого.
16. Нашій березі 
Гірка заплата,
17. Гірка заплата, – 
Горілки кварта.
Добрив’чір!
