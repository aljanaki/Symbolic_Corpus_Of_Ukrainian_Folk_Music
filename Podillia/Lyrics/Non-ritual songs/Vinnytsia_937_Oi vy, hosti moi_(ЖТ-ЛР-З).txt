937. Ой ви, гості мої (ЖТ-ЛР-З)

1. – Ой ви, гості мої,
Та й поседьте ви в нас,
Є у мене качурець,
Я заріжу для вас.
Є у мене качурець,
Я заріжу для вас.
2. Ходить качур по току,
Голову донизу. 
– Не журися, качурець,
Тебе не заріжу.
– Не журися, качурець,
Тебе не заріжу.
3. А я тебе не заріжу
Та й різать не буду,
А я своїх любих гостів
Забавляти буду.
А я своїх любих гостів
Забавляти буду.
4. – Ой ви, гості мої,
Та й поседьте ви в нас,
Є у мене баранець,
Я заріжу для вас.
Є у мене баранець,
Я заріжу для вас.
5. Ходить баран по току,
Все "бу-бу" та "бу-бу". 
– Не журися, баранець,
Я різати не буду.
– Не журися, баранець,
Я різати не буду.
6. А я тебе не заріжу
Та й різать не буду,
А я своїх любіх гостів
Так-сяк відбуду.
А я своїх любіх гостів
Так-сяк відбуду.
7. – Ой ви, гості мої,
Та й поседьте ви в нас,
Є у мене свої коні,
Порозвозю я вас.
Є у мене свої коні,
Порозвозю я вас.
8. Ходить кобила по току,
Все іржу та іржу...
– Їжте-пийте, любі гості,
Я потому розвезу.
– Їжте-пийте, любі гості,
Я потому розвезу.