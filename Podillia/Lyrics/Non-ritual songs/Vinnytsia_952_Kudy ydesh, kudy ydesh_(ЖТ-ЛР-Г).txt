952. Куди йдеш, куди йдеш (ЖТ-ЛР-Г)

1. – Куди йдеш, куди йдеш, 
Чоловіченьку?
– До куми, до куми 
На всю ніченьку.
Ой лихо, що загув, 
Я забула, що ти кум.

2. – Ой не йди, ой не йди, 
Вечеря готова!
– Ой піду, ой піду, 
Кума чорноброва!
Ой лихо, що загув, 
Я забула, що ти кум.

3. – Ой не йди, ой не йди, 
Буде поговірка!
– Ой піду, ой піду, 
Бо в куми горілка!
Ой лихо, що загув, 
Я забула, що ти кум.

4. – Добре, куме, що прийшов, 
Кума грядку поле,
Добре, куме, що прийшов, 
Мій поїхав в поле...
Ой лихо, що загув, 
Я забула, що ти кум.

5. – Ой дай мені, кумо моя, 
Що ти обіцяла
Коло теї кирниченьки, 
Що водицю брала:
Ой лихо, що загув, 
Я забула, що ти кум.

6. Ой зійдемось, кумоньку, 
У густій ліщині
Та вип’ємо, кумоньку, 
По добрій чарині.
Ой лихо, що загув, 
Я забула, що ти кум.

7. – Садом, садом, кумоньку, 
Та іди додому,
Як хто буде питатися, 
Не кажи нікому.
Ой лихо, що загув, 
Я забула, що ти кум.