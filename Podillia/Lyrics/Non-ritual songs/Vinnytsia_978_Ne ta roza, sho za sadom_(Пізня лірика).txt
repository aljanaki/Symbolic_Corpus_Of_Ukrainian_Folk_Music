978. Не та роза, шо за садом (Пізня лірика)

1. Не та роза, шо за садом,
А та роза, шо в саду;
Не той милий, шо двох любе,
А той милий, шо одну.
Не той милий, шо двох любе,
А той милий, шо одну.
2. – Усе листя пожовтіло,
А ти, травко, зеленій,
Мене вдома всі ругають,
А ти, милий, пожалій.
Мене вдома всі ругають,
А ти, милий, пожалій.
3. – Пожалів би тебе, ми(і)ла,
Якби думав тебе брать,
Через місяць, а то й раньше
Буду тебе й покидать.
Через місяць, а то й раньше
Буду тебе й покидать.
4. – Покидаєш мене, милий,
Покидаєш, покидай,
А шо було поміж нами,
Нікому не виявляй.
А шо було поміж нами,
Нікому не виявляй.
5. А як роза та доцвіла,
Він хотів її зірвать,
А як роза в’януть стала,
Він старався й розтоптать.
А як роза в’януть стала,
Він старався й розтоптать.
6. Як прийшла я на весілля,
Стала собі в стороні,
Йому сльози покотились,
Ше й радніше, як мені.
Йому сльози покотились,
Ше й радніше, як мені.
7. Кому місяць, кому сонце,
А мені завжди журба,
Кому радость, кому сльози,
А мені завжди обман.
Кому радость, кому сльози,
А мені завжди обман.