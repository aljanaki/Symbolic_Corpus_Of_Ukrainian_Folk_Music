993. Ой на Івана, на Купала (ОК-КП-суч.)

1. Ой на Івана, на Купала
Котилася зірка з неба.

2. Котилася зірка з неба
Та й у воду впала.

3. Заплуталась ясна зірка
В зелен барвіночок.

4. А дівчина [шла тудою
По той] барвіночок.

5. Як узріла ясну зірку,
[То і засміялась.]

6. А дівчина-чарівниця
На долю гадала:

7. – Пливи, пливи, мій віночок,
Земною водою.

8. Нехай моя ясна зірка
Зійде надо мною.

9. Пливи, пливи, ясна зірко,
Вже сонечко грає.

10. Нехай моя ясна зірка
Милому засяє.