974. Ой у садочку росте береза (Пізня балада)

1. Ой у садочку росте береза,
Чогось похилена вона.
Ой у садочку стоїть дівчина,
Чогось зажурена вона.
Ой у садочку стоїть дівчина,
Чогось зажурена вона.
2. Ой того ж вона похилилася,
Що не співають солов’ї.
Ой того ж вона зажурилася,
Що милий тужить по другій.
Ой того ж вона зажурилася,
Що милий тужить по другій.
3. Піду в аптеку, куплю я яду,
Аптекар яду не дає,
Тільки питає: – Серце дівчино,
Яка досада в тебе є?
Тільки питає: – Серце дівчино,
Яка досада в тебе є?
4. – А я досади свої не скажу,
А тількі скажу, що болить:
Мене мій милий давно покинув,
Любов на серці все горить.
Мене мій милий давно покинув,
Любов на серці все горить.