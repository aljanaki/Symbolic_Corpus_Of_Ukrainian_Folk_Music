975. А у нашім селі (Пізня балада)

1. А у нашім селі
Случилась новина,
Що у тої бідної вдови
Забита дівчина.
Що у тої бідної вдови
Забита дівчина.
2. Вбита вона, вбита
За своє кохання,
Ходив козак да й до дівчини
[Звечора до рання.]
Ходив козак да й до дівчини
[Звечора до рання.]
3. Він до неї ходив,
То вона любила,
А як прийшов до неї другий,
То вона змінила.
А як прийшов до неї другий,
То вона змінила.
4. А в неділю вранці,
Вранці пораненько
Звелів, звелів той козаченько
Вбить її серденько.
Звелів, звелів той козаченько
Вбить її серденько.
5. Як він її вдарив,
То вона упала,
А як вийшов він за ворота,
Сам себе з нагана.
А як вийшов він за ворота,
Сам себе з нагана.
6. Та й прийшов до його
Батько, рідна мати:
– Ой чи тобі дівчаток мало,
Що за цю вмирати?
– Ой чи тобі дівчаток мало,
Що за цю вмирати?
7. Він до них промовив,
Слово заговорив:
– За біле личко, за чорні брови
Мушу помирати.
– За біле личко, за чорні брови
Мушу помирати.
