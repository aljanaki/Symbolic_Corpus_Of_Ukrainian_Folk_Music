997. Чого пташка залетіла (Пісня виселянки на Сибір)

1. – Чого пташка залетіла
У далекиї края,
Чому пташка там не жила,
Де жиє твоя рідня?

2. – Без ворогі залетіла
У далекиї края,
Без ворогі там не жила,
Де жиє моя рідня.

3. Без ворогі там не жила,
Де жиє моя рідня,
Я й зашла в страну далеку
Та й знайшла пріют сібя.

4. Я й зашла в страну далеку,
Тут я знайшла место жить,
Як згадаю за родину, –
Жаль на серце набіжит(ь).

5. Як згадаю за родину, 
Жаль на серце набіжит(ь),
І здається що й не плачу,
Сльоза річкой побіжит.

6. Куди гляну, подивлюся, – 
Все чужая сторона,
Як устрічу виселянця, –
То все моя родина.

7. Як устрічу виселянця, –
Тілько є з ким говорить:
– Ходім, дружок, повінчаймось
Та й будемо разом жить.

8. Не журися, друг любезний,
Шо й чужая сторона,
Як ми будем дружно жити,
То й вся наша родина.