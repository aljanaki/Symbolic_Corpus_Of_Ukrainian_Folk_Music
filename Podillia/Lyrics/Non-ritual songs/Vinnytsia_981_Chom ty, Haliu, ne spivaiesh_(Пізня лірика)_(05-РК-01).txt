981. Чом ти, Галю, не співаєш (Пізня лірика)

1. Чом ти, Галю, не співаєш,
Чом не чуть твоїх пісень?
Ти ж, бувало, заспіваєш,
Як у лузі соловей.
Ти ж, бувало, заспіваєш,
Як у лузі соловей.
2. Соловейко, соловейко,
Ти, пташичка лісова,
Сядь на гілку, сядь на другую,
Передай мої слова.
Сядь на гілку, сядь на другую,
Передай мої слова.
3. Голубая косинонька,
Мені мати не дає,
Бо (це ж) по тії косиноньці
Мене милий впізнає.
Бо (це ж) по тії косиноньці
Мене милий впізнає.
4. Не ходи зеленим лугом,
Не топчи зелений рут,
Не ятри ж моє серденько,
Не люби моїх подруг.
Не ятри ж моє серденько,
Не люби моїх подруг.
5. Я ходив зеленим лугом,
Я топтав зелений рут,
Я ятрив твоє серденько
І любив твоїх подруг.
Я ятрив твоє серденько
І любив твоїх подруг.
6. Не жаль мені косинонькі,
Жаль, що кружево плела,
Не жаль мені миленького,
Жаль, що ввів мене в літа.
Не жаль мені миленького,
Жаль, що ввів мене в літа.