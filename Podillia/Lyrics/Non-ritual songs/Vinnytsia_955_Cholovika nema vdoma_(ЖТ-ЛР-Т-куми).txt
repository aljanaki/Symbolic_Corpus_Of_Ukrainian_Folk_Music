955. Чоловіка нема вдома (ЖТ-ЛР-Т-куми)

1. Чоловіка нема вдома,
Десь поїхав до млина,
А я піду пошукаю
Свого кума Василя.
А я піду пошукаю
Свого кума Василя.
2. На базар я ішла,
Приоділася,
З своїм кумом  Василем
Я зустрілася.
З своїм кумом  Василем
Я зустрілася.
3. А на кумі чобітки
Із мережечкою,
Ішов кум борозною,
Кума стежечкою.
Ішов кум борозною,
Кума стежечкою.
4. – Ой кумасю моя люба,
Горілочка при мені,
А щоб нас ніхто не бачив,
Посідаєм в бузині.
А щоб нас ніхто не бачив,
Посідаєм в бузині.
5. На городі бузина,
Сидить кумів двоє,
Напилися горілочкі,
Веселі обоє.
Напилися горілочкі,
Веселі обоє.
6. Напились обоє,
Стали вигортати,
Кума кума обняла,
Стала цілувати.
Кума кума обняла,
Стала цілувати.
7. Як приїхав чоловік
Та й зайшов до хати:
– Де це жінка, що нема?
Та й пішов шукати.
– Де це жінка, що нема?
Та й пішов шукати.
8. Трошкі перегодом
Пішов і городом:
Ой що за дивина,
Колишеться бузина.
Ой що за дивина,
Колишеться бузина.
9. Чоловік тихенько
Підходить близенько,
Як заглянув в бузину, –
Кум цілує куму.
Як заглянув в бузину, –
Кум цілує куму.
10. Як ускочив в бузину,
Затріщало віття,
Вхопив куму за штани,
Куму – за лахміття.
Вхопив куму за штани,
Куму – за лахміття.
11. Ой шо за дивина, –
Колишеться бузина.
Ой шо за дивина, –
Колишеться бузина.
Ой шо за дивина, –
Колишеться бузина.