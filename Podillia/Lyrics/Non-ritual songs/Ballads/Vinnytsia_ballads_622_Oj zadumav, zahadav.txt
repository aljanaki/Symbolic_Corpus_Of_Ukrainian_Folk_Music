622. Ой задумав, загадав (11-БР-10)
1. Ой задумав, загадав, (2)
Не до мишлі жінку взяв.
2. Не до мишлі жінку взяв, (2)
Коли б її Бог приняв!
3. Прийшов милий уночі, (2)
Застав милу на печі.
4. Накрив її полотном (2)
Та ще й зверху кулаком.
5. Та ще й зверху кулаком... (2)
Сам за шапку та й пішов.
6. Сам за шапку та й пішов, (2)
На вулицю до дівчат. 
7. Сидять дівки рядочком, (2)
Піють пісні разочком.
8. Їдна дівка не така, (2)
Заплакала та й пішла.
9. Заплакала та й пішла... (2)
Либонь милої сестра.
10. Прибігає додому (2)
Та й не каже нікому.
11. – Ой тату наш, тату наш, (2)
На вулиці єсть зять наш!
12. – Нехай, доню, гуляє, (2)
Господь його скарає!
13. За малую кришину, (2)
За чужую дитину.