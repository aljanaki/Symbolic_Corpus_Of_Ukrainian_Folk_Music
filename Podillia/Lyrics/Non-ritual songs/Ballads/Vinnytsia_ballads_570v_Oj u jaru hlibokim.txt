570. Ой у яру глібокім (05-БР-13)
1. Ой у яру глібокім
Росте терен високий, да
Гей, гей, ой да люлі,
Росте терен високий.*
2. А с-під того терена
Виходила удова.
3. Виходила удова, 
Виносила два сина.
4. Виносила два сина –
Іванюшу й Василя.
5. Іванюшу й Василя
Ще й шовковим повила.
6. Ще й шовковим повила
Та й на Дунай пустила:
7. – Ой ти, Дунай, ти синій,
Прийми моїх два сини.
8. А ти, щуко, ще й лина,
Годуй моїх два сина.
9. Годуй моїх два сина –
Іванюшу й Василя.
10. Через років двадцять пять
Вийшла вдова воду брать.
11. Стала вона воду брать,
Стала вода прибувать.
12. Стала вода прибувать,
Став корабель припливать.
13. А на тому кораблі
Та стоїть два молодці.
14. Їден стоїть на часах,
Розчісує волоса.
15. Другий стоїть на Дону
Та й моргає на вдову:
16. – Ой ти, вдово молода,
Чи підеш ти за меня?
17. – Який тепер світ настав,
Що син неньки не пізнав.
18. Ходім, сину, в монастирь,
Нехай же нам Бог простить.
19. Ходім, сину, в темний ліс,
Нехай же нас звір іззість!