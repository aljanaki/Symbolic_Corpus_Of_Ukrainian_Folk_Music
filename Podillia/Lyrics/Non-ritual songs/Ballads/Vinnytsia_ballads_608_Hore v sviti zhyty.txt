608. Горе в світі жити (10-БК-04)
1. – Горе в світі жити 
Бідній сиротинці,
Що не люблять молоді дівчата, 
Ані молодиці.
2. Не люблять дівчата, 
Ані молодиці,
Піду утоплюся 
В глібокій кирниці.
3. Піду утоплюся 
З високого мосту,
Не люблять дівчата, 
Що малого росту.
4. – Не топись, козаче, 
Марно душу згубиш,
Скажи щиру правду, 
Чи ти мене любиш?
5. – Ой люблю я, люблю 
Так, як свою душу,
Через тебе, дівчинонько, 
Топитися мушу.
6. Ти підеш ярами, 
А я долиною,
Ти зацвітеш повною рожою, 
А я – калиною.
7. То повної рожі 
Вітер не обвіє,
Червоная калинонька 
Нігде не счорніє.