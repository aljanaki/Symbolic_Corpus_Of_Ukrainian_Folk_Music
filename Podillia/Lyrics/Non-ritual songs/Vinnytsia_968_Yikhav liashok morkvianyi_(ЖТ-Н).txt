968. Їхав ляшок морквяний (ЖТ-Н)

1. Їхав ляшок морквяний,
Коник буряковий,
А шапочка з пастернаку,
Жупан лопуховий.

2. Поштанічки із ріпки,
Підвязки з гарбузки,
Пістолєт з кочана,
Пояс з кукурузки.

3. Під ним коник розбрикався,
Став хвостом вертіти,
На конику сидить ляшок,
Став барно тремтіти.

4. Їде ляшок, їде ляшок,
Під ним коник пляше,
Перебігли його свині:
– Зачекай же, ляше.

5. Виняв ляшок пістолєт,
Став на них стріляти,
Свині кулі похапали,
Нічим воювати.

6. Виняв ляшок шабельку,
Став свині рубати,
Шабелечка зломалася,
Нічим воювати.

7. І коника надглодали,
Ляшка зовсім з’їли,
Но зосталися стремена
Березові цілі.

8. Що ж то свині, ох то свині,
Розпрокляті звірі,
Чого ляшків менше стало,
Бо свині поїли.