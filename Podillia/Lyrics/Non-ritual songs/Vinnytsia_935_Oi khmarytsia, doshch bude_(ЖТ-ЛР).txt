935. Ой хмариться, дощ буде (ЖТ-ЛР)

1. Ой хмариться, дощ буде,
Дізнаються Бог, люди,
Що буде від милого,
Мого чорнобривого.
Що буде від милого,
Мого чорнобривого.
2. Їхав милий в дорогу,
Я пропила корову,
Ой горенько, каюся,
Слізьми умиваюся.
Ой горенько, каюся,
Слізьми умиваюся.
3. Їхав милий з дороги,
А я йому бух в ноги:
– Що ж я, милий, зробила?
Корівоньку пропила
– Що ж я, милий, зробила?
Корівоньку пропила
4. З сухою Параскою,
З кумою Палажкою,
З кумом Іваном,
З сусідом Степаном.
З кумом Іваном,
З сусідом Степаном.
5. Милий милу жалує,
Корівоньку дарує:
– Пий, мила, не біда,
Буде друга корова (середа).
– Пий, мила, не біда,
Буде друга корова (середа).