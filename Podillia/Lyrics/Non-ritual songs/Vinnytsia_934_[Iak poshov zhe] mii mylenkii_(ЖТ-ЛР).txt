934. [Як пошов же] мій миленькій (ЖТ-ЛР)

1. [Як пошов же] мій миленькій
У поле, у степ,
А я тую кужелину
Під припічок геп!

2. Лежить моя кужелина,
Лежить, надулась,
А я собі, молоденька,
Пішла, напилась.

3. Приїжжає мій міленькій,
С поля додому,
Питається малих діток:
– Де ж ваша мама?

4. – Наша мама, наша мама
Лежить п’яна, спить.
– Тихше, діти, тихше, діти,
Маму не збудіт.

5. – Бодай же ти, моя мила,
Здорова була,
Що ти того лидачого
Вола пропила.

6. – Не поможе тобі, милий,
Той лидачий віл,
Є у тебе на стаєньці
Вороненькій кінь.

7. Кінь вороний, кінь вороний,
[Білі] копита,
За тобою, мій міленькій,
Разу не бита.