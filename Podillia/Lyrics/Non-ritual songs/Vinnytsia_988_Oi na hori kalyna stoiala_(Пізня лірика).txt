988. Ой на горі калина стояла (Пізня лірика)

1. Ой на горі калина стояла
А в долині [годиль] процвітав,
Ти приходив до мене кохатись,
Чом ти правди мені не сказав?
Ти приходив до мене кохатись,
Чом ти правди мені не сказав?
2. Як ходив, то казав, шо я гарна,
Якщо гарна, то нащо покидать?
Залишив ти мене одиноку,
Соловейко в садочку щебетав.
Залишив ти мене одиноку,
Соловейко в садочку щебетав.
3. Щебетала, як пташка в садочку,
Щебетала, як пташка в гаю,
А ти ви(і)йшов, подав голосочок,
Не чекай, бо я більше не прийду.
А ти ви(і)йшов, подав голосочок,
Не чекай, бо я більше не прийду.
4. Ой нашо ту траву покосили,
Шо від соньця зів’яла вона?
Ой нашо ж ту дівчину розлучили,
Ш(щ)о другому й досталася й вона?
Ой нашо ж ту дівчину розлучили,
Ш(щ)о другому й досталася й вона?