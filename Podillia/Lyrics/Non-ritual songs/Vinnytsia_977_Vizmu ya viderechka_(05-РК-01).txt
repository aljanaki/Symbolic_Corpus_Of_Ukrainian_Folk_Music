977. Візьму я відеречка (05-РК-01)

1. Візьму я відеречка
Та й піду в левади,
Побачу Василечка
Та й наберу води.
Побачу Василечка
Та й наберу води.
2. Тихесенько ступаю
З холодною водой
І чую, що шепоче
Мій милий під вербой.
І чую, що шепоче
Мій милий під вербой.
3. Не сам же він шепоче,
Він з другою сидить,
Цілує, обнімає,
За рученьку дє(е)ржить.
Цілує, обнімає,
За рученьку дє(е)ржить.
4. Як я цеє почула,
Не знала, що робить,
Чи цю водицю нести,
Чи тут її розлить?
Чи цю водицю нести,
Чи тут її розлить?
5. Чи цю водицю нести,
Чи тут її розлить?
А ти божився, клявся
Мене одну любить.
А ти божився, клявся
Мене одну любить.
6. А ти божився, клявся,
Забувся про любов,
Ти висушив серденько
І випив мою кров.
Ти висушив серденько
І випив мою кров.