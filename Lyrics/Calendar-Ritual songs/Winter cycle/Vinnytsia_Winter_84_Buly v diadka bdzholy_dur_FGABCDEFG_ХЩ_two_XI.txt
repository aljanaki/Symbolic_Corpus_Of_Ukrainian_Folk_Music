84. Були в дядька бджоли (ОК-ХЩ)
Були в дядька бджоли,
Як мутелі в полі.
Як мутелі в полі.
Полетіли бджоли
На яр меду брати.
На яр меду брати.
На яр меду брати,
Пшеницю сьпівати.
Пшеницю сьпівати.
А тую пшеницю
Сам Господь посіяв.
Сам Господь посіяв.
А діва Марія
Та й заволочила, 
Та й заволочила,
Дрібними сльозами
Все поле зросила.
Все поле зросила.
А на тому полі
Та й впала зірниця.
Та й впала зірниця.
Де впала зірниця,
Там стала криниця.
Там стала криниця.