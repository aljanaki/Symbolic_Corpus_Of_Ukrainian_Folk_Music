61. Батько у військо (ОК-КЩ-13)
Батько у військо
Сина виряджав.
Ой дай, Боже!
Сина виряджав
Та й наказував:
Ой дай, Боже!
 Не їдь же, синку,
Поперед війська.
Ой дай, Боже!
Не їдь же, синку,
І позад війська.
Ой дай, Боже!
Але їдь, синку,
Посередині.
Ой дай, Боже!
Поперед їде,
Хто питається.
Ой дай, Боже!
Позаду їде,
Хто лякається.
Ой дай, Боже!
Серединою
Добрий молодець.
Ой дай, Боже!
Поверталося
Військо з походу,
Ой дай, Боже!
Вийшов батечко
Військо вітати,
Ой дай, Боже!
Військо вітати,
Сина стрічати.
Ой дай, Боже!
Але син батька
Та й не послухав,
Ой дай, Боже!
Їде його син
Поперед війська,
Ой дай, Боже!
В руках булава
Полковницькая.
Ой дай, Боже!
Від цього слова
Бувай же здоров,
Ой дай, Боже!
Гречний молодче,
Йване парубче.
Ой дай, Боже!
Діждавшись цих свят,
Бувай же здоров!
Ой дай, Боже!
Ой святкуй, святкуй
Та й не журися.
Ой дай, Боже!
А в городечку
Запашне зілля,
Ой дай, Боже!
Будеш просити
Нас на весілля.
Ой дай, Боже!
Добривечір!