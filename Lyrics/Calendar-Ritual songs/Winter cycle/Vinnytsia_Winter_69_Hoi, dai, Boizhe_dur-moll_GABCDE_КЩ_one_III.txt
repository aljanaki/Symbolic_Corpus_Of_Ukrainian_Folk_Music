69. Гой, дай, Боїже (ОК-КЩ-10) 1 вар
Гой, дай, Боїже,
Ой з долу, з долу
Вітрец повівав.
Гой, дай, Боїже,
Вітрец повівав,
Дунай висихав.
Гой, дай, Боїже,
Дунай висихав,
Зільом поростав.
Гой, дай, Боїже,
Зільом-рекетьом
В тридев’ять ріжків.
Гой, дай, Боїже,
Тридев’ять ріжків,
А той десятий Позолочений.
Гой, дай, Боїже,
Стерегла їго
Ґрешная панна,
Гой, дай, Боїже,
Ґрешная панна
На м’я Марфина.
Гой, дай, Боїже,
Стерегла  їго,
Маніжку шила
Гой, дай, Боїже,
Свому милому
Чорнобривому.
Гой, дай, Боїже,
По комірах
Тури, олени.
Гой, дай, Боїже,
По манішках
Сизі голуби.
Гой, дай, Боїже,
По рукавах
Святі ангели.
Гой, дай, Боїже,
Тури, олени
Лиш не говорять.
Гой, дай, Боїже,
Сизі голуби
Лиш ни літают.
Гой, дай, Боїже,
Святі ангели
Лиш не співают.
Гой, дай, Боїже,
Від цего слова
Бувай здорова.
Гой, дай, Боїже,
З усіма нами,
Колядниками!
Добрий вечір!