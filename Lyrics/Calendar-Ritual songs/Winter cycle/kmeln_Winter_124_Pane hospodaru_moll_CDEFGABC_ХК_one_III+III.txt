124. Пане господару (ОК-ХК)
Пане господару,
Й острожен ваш двір.
Гой дай, Боже!
Й острожен ваш двір,
Там ся збирав збір.
Гой дай, Боже!
Там ся збирав збір, –
Йа все сьватії.
Гой дай, Боже!
Йа все сьватії
Й ослоном сіли.
Гой дай, Боже!
Сьватий Николай
Поконец стола.
Гой дай, Боже!
Гей, сперся на меч,
Головку склонив,
Гой дай, Боже!
[Головку склонив,]
Сльозоньку вронив.
Гой дай, Боже!
Йа з тої слізки
Дунай ся розлив.
Гой дай, Боже!
Йа в тим Дунаю
Господь ся й купав
Гой дай, Боже!
Йа с сьватим Петром.
Гей, купаючи,
Гой дай, Боже!
Сперечилися
За небо й землю.
Гой дай, Боже!
Йа Петро каже,
Шо небо більше.
Гой дай, Боже!
Йа Господь каже,
Що зебля більша.
Гой дай, Боже!
– Ой Петре, Петре,
Не перечмося,
Гой дай, Боже!
Зішлімо з неба
Два-три янгели,
Гой дай, Боже!
Нахай змірают
Небо з земльою.
Гой дай, Боже!
Гой як змірали,
В той час звірили.
Гой дай, Боже!
Найшли же вони
Господню правду,
Гой дай, Боже!
[Господню правду]
Й Петрову кривду.
Гой дай, Боже!
Небо й маленьке,
Бо всьо рімненьке.
Гой дай, Боже!
[Бо всьо рімненьке]
[Та] земля більша.
Гой дай, Боже!
Гори й долини,
Церкви-костьоли,
Гой дай, Боже!
В церквах престоли,
Весь мир Христовий.
Гой дай, Боже!
Та за сим же словом
Бувайте здорові,
Гой дай, Боже!
Пане господарю
Не самі с собою,
Гой дай, Боже!
З дітьми, з жоною,
Всьо з челядкою.
Гой дай, Боже!
Дай же вам, Боже,
Щастя-здоровля.
Гой дай, Боже!
Щастячко на двір,
На худобочку,
Гой дай, Боже!
Здоровля в ваш дім
На челядочку.
Гой дай, Боже!
На худібочку
Й на роговую,
Гой дай, Боже!
На челядочку,
На домовую.
Гой дай, Боже!
Та й за сим же словом
Бувайте здорові,
Пане ґосподару!