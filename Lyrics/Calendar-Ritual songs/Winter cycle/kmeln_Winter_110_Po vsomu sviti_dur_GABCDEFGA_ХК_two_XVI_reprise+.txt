110. По всьому світі (ОК-ХК-10)
По всьому світі
Стала новина:
Діва Марія
Сина родила.
Діва Марія
Сина родила.
Сина породила,
В ясла положила
Господнього Сина.
Сина породила,
В ясла положила
Господнього Сина.
Діва Марія
Бога просила:
|В що ж би я Сина
Свого повила?
В що ж би я Сина
Свого повила?
Ти, небесний Царю,
Пришли мені дари,
Цього дому господарю.
Ти, небесний Царю,
Пришли мені дари,
Цього дому господарю.
Зійшли ангели
З неба до землі,
Принесли дари
Діві Марії:
Принесли дари
Діві Марії:
Три свічки воскові
І ризи шовкові
Ісусу Христові.
Три свічки воскові
І ризи шовкові
Ісусу Христові.