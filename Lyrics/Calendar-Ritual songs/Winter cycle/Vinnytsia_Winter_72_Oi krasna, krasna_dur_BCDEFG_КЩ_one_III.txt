
72. Ой красна, красна (ОК-КЩ-10) 

1. Ой красна, красна
В лузі калина.
Ой дай, Боже!
2. А ще красніша
Батькова дочка. 
3. Батькова дочка,
Як паняночка.
4. Гречная дівка,
Дівка Варвара.
5. По двору ходит(ь),
Як місяць сходит(ь).
6. В сінечки ввійшла,
Як зоря зійшла.
7. В світлицю ввійшла, –
Там пани сидять.
8. Там пани сидят(ь),
Книжки читают(ь),
9. Шапки здіймають,
Її питають:
10. – Чи ти царівна,
Чи королівна?
11. – Я в батька дочка,
Дівка Варвара.

12. Від цього слова
Будь же здорова.
13. Будь же здорова,
Гречная дівко,
14. Гречная дівко,
Дівко Варваро.
15. Від цього слова
Будь же здорова,
16. Діждавшись цих свят,
Святкуй здорова!
Добривечір!

