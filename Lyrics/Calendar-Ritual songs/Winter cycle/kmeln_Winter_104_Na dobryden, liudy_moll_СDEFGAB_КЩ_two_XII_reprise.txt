104. На добридень, люди (ОК-КЩ-сучасна)
На добридень, люди,
Ми йдемо до хати,
Щоби з Новим роком
Всіх вас привітати.
Щоби жито і пшениця,
Й всяка іншая пашниця, –
Все було на тоці
У Новому році.
А іще бажаєм
У році новому
Доброго здоров’я
І щастя в усьому.
Щоби жито і пшениця,
Й всяка іншая пашниця, –
Все було на тоці
У Новому році.
Щоб достаток мати
Вам завжди у хаті,
Діточок зростити
Й до ста літ прожити.
Щоби жито і пшениця,
Й всяка іншая пашниця, –
Все було на тоці
У Новому році.