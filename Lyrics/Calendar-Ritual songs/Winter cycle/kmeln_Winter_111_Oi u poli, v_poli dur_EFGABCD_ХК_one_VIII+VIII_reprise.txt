111. Ой у полі, в полі (ОК-ХК-15)
Ой у полі, в полі
Виросла ялина.
Там Пречиста,
Чиста Діва-мати
Породила сина.
Там Пречиста,
Чиста Діва-мати
Породила сина.
А як породила,
Сіла спочивати:
– Люлі, люлі,
Мій Синочку,
А я ляжу спати.
– Люлі, люлі,
Мій Синочку,
А я ляжу спати.
– Мамцю моя, мамцю,
Зажди хоть годину.
А Я піду аж до раю,
Принесу перину.
Зажди хоть годину.
А Я піду аж до раю,
Принесу перину.
Сину мій же, Сину,
Що це ти вже робиш,
Ще немає дві години,
А Ти вже говориш.
Що це ти вже робиш,
Ще немає дві години,
А Ти вже говориш.
– Мамцю моя, мамцю,
На те Я вродився,
Сотворив же небо,
Я не народився.
На те Я вродився,
Сотворив же небо,
Я не народився.
Ой у полі, в полі
Виросла ялина,
Там пастушки
Стадо пасли,
Прийшла їм новина.
Там пастушки
Стадо пасли,
Прийшла їм новина.
Злетів ангел Божий
З високого неба,
Та й приніс їм чашу
Якого їм треба.
З високого неба,
Та й приніс їм чашу
Якого їм треба.
Ой не бійтесь,
пастушочки,
Бо то Божа сила.
Бо це вино од Ісуса,
Од Божого Сина.
Бо то Божа сила.
Бо це вино од Ісуса,
Од Божого Сина.
Ой у полі, в полі
Віросла ялина.
Там Пречиста,
Чиста Діва-мати
Породила сина.
Там Пречиста,
Чиста Діва-мати
Породила сина.