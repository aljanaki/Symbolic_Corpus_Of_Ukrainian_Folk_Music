66. Ой під вербою (ОК-КЩ-15)
Ой під вербою,
Під зеленою.
Ой дай, Боже!
Ой там Вітюня
Коника пасе,
Ой дай, Боже!
Коника пасе,
В дудочку грає,
Ой дай, Боже!
В дудочку грає,
Пісень співає.
Ой дай, Боже!
Прийшла до нього
Матінка його:
Ой дай, Боже!
Хто ж тебе, Вітюню,
Цих пісень навчив?
Ой дай, Боже!
Любило мене
Аж три дівчини.
Ой дай, Боже!
Їдна любила,
Пісень навчила.
Ой дай, Боже!
Друга любила,
Дудку купила.
Ой дай, Боже!
Третя любила,
Коня купила.
Ой дай, Боже!
А в того коня
Золота грива,
Ой дай, Боже!
Золота грива
Перса покрила.
Ой дай, Боже!
Срібні копита
Камінь лупають,
Ой дай, Боже!
Шовкові хвости
Слід замітають.
Ой дай, Боже!
Добрий вечір!