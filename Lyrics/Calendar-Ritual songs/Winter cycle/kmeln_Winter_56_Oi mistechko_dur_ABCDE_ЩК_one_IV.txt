56. Ой містечко (ОК-ЩК-03)
Ой містечко
Берестечко,
Водит Ваня
Коня за вуздечку.
Ой водит він,
Водит по золотим мості,
Заїжджає
До батенька в гості.
А батенько
Не приймає,
Нехай Ваня
Сам старає.
Ой водит він,
Водит по золотим мості,
Заїжджає
До матінки в гості.
А матінка
Не приймає,
Ворітцята
Зачиняє.
Ой містечко
Берестечко,
Водит Ваня
Коня за вуздечку.
Ой водит він,
Водит по золотим мості,
Заїжджає
До милої в гості.
А миленька
Відчиняє
І всі гроші
Їму віддає.
Від зірки до зірки,
До хорошої дівки,
Щоб із молодцем ходила,
Нас на весілля просила,
Добрий вечір!