93. Ой расна-красна (ОК-КЩ-10)
Ой расна-красна
В лузі калина.
Ой дай Боже.
А ще найкраща
В батька дитина.
Ой дай Боже.
По двору ходить,
Як місяць сходить.
Ой дай Боже.
В світлоньку зайшла,
Як зора зійшла.
Ой дай Боже.
В світлоньку ввійшла, –
Там пани сидят.
Ой дай Боже.
Там пани сидят,
Радоньку радят
Ой дай Боже.
Та й питаються:
– Чия ж це дочка?
Ой дай Боже.
Чия ж це дочка,
Як панєночка?
Ой дай Боже.
А батько каже:
– Це ж моя дочка,
Ой дай Боже.
Це ж моя дочка,
Як панєночка.
Ой дай Боже.
Гордуй, не гордуй,
Нам гроші готуй.
Ой дай Боже.
А нам не много, –
З пів-золотого.
Ой дай Боже.
Нашій березі
Гірка заплата,
Ой дай Боже.
Гірка заплата, –
Горілки кварта.
Ой дай Боже.
Добрив’чір!