60. Ой у полі явір (ОК-ЩК-08)
Ой у полі явір
Тонкій, кудравий.
Щедрий вечір!
На тому яворі
Аж три орли сидять.
Щедрий вечір!
Вивіділі вони
Красного панича,
Щедрий вечір!
Красного панича,
Панича Сашуню.
Щедрий вечір!
Панич об'їжає,
На орлів стріляє.
Щедрий вечір!
Ти красний паничу,
Не об'їжжай нас,
Щедрий вечір!
Не об'їжжай нас,
Не стріляй на нас.
Щедрий вечір!
То ми тобі станим
В виликій пригоді,
Щедрий вечір!
Як будеш їхати
Пані сватати,
Щедрий вечір!
Ми помостим мости
З жовтої трости
Щедрий вечір!
І поставим стовпи
Все золотиї,
Щедрий вечір!
І повісим лєнти
Все шовковії.
Щедрий вечір!
Як затріщать мости
З жовтої трости,
Щедрий вечір!
Як заблищать стовпи
Все золотиї,
Щедрий вечір!
Як замають лєнти
Все шовковії.
Щедрий вечір!
А за цим же словом
Бувай же здоровий.
Щедрий вечір!
Бувай же здоровий,
Паничу Сашуня.
Щедрий вечір!
Добрив’чір!