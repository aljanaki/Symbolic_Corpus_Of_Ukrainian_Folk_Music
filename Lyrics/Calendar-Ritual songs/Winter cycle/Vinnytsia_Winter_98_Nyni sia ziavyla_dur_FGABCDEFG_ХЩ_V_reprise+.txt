98. Нині ся з’явила (ОК-ХЩ-15)
Нині ся з’явила
Та нова новина:
В Вифлеємі панна чиста
Породила Сина.
В Вифлеємі панна чиста
Породила Сина.
Породила Сина,
В пелені сповила:
Люлі, люлі, мій Ісусе,
Я б іще спочила.
Люлі, люлі, мій Ісусе,
Я б іще спочила.
Я б іще спочила
Хоч одну годину.
А я піду та й принесу
Біленькую пелену.
А я піду та й принесу
Біленькую пелену.
Ой куди ж ти підеш,
Як Дитя ще малий,
Не минуло дві години,
Як Дитя народивсь.
Не минуло дві години,
Як Дитя народивсь.
Ой на горі дубина,
А в долині долина,
Там пастушкі пасли стадо,
Стала їм новина.
Там пастушкі пасли стадо,
Стала їм новина.
Ангел з неба злетів
Та й зніс бочку вина,
Ті пастушкі почастував,
Іще повна була.
Ті пастушкі почастував,
Іще повна була.
Пастушки випили,
Богу честь віддали,
Маленькому Ісусові
Заколядували.
Маленькому Ісусові
Заколядували.