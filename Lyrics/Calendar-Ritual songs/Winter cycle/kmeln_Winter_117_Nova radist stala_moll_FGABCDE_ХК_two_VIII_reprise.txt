117. Нова радість стала (ОК-ХК-02)
[Нова радість стала,
Яка не бувала:]
Над вертепом звізда ясна
На весь світ засіяла.
Над вертепом звізда ясна
На весь світ засіяла.
Де Христос родився,
З Діви воплотився,
Як чоловік пеленамі
Убого повівся.
Як чоловік пеленамі
Убого повівся.
Пастушкі з ягнятком
Перед тим Дитятком
На колінця припадають,
Царя-Бога вихваляють.
На колінця припадають,
Царя-Бога вихваляють.
– Славім Тебе, Царю,
Небесний владарю,
Даруй літа щасливії
Цього дому господарю.
Даруй літа щасливії
Цього дому господарю.
Цього дому господарю,
Його господині,
Даруй літа, щастя й долю
Нашій мамці Україні.
Даруй літа, щастя й долю
Нашій мамці Україні.