597. Була собі Ганзя (14-БР-03)
Помірно
420
1. Була собі Ганзя,
Ганзя Бондарівна,
Була в неї свекруха
Та й дуже невірна.
2. А в неділю рано
Та й всі дзвони дзвонять,
Асвекруха Ганзю
В поле жати гонить:
3. – Іди, іди, Ганю,
Та й не оглядайся,
Жни житечко в полі
Та й не розгинайся.
4. Ой побігла Ганя 
Та й не оглядалась,
Жала вона, жала
Та й не розгіналась.
5. Прибігла додому, –
Лихая година,
У полі лишилась
Малая дитина.
6. Біжи, Ганзю, біжи
Тою дорогою,
Де ходить сокольо
З сивой бородою.
7. – Соколю, соколю,
Ти ходиш по полю,
Не бачив дитини
Малої на полі?
8. – Ой бачив я, бачив
Ген там, під копою,
Ой чорнії круки
Рвуть її за руки.
9. Ой чорнії круки
Рвуть її за руки,
Малі крученята
Клюють оченята.

